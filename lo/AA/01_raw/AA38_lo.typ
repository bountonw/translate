= 38

== ອາຈານໂປໂລຖືກຈັບ

==== ອີງຕາມ ກິດຈະການ 21:17 ຫາ 23:35.

// {AA 399.1}

“ເມື່ອພວກເຮົາມາເຖິງນະຄອນເຢຣູຊາເລັມ ພວກຄົນທີ່ເຊື່ອກໍຕ້ອນຮັບພວກເຮົາດ້ວຍຄວາມຍິນດີ. ວັນຕໍ່ມາ ໂປໂລກັບພວກເຮົາໄດ້ໄປຢ້ຽມຢາມຢາໂກໂບແລະເຖົ້າແກ່ທຸກຄົນໃນຄຣິສຕະຈັກກໍມີໜ້າຢູ່ທີ່ນັ້ນດ້ວຍ.” {AA 399.1}

// {AA 399.2}

ອາຈານໂປໂລກັບຄະນະເດີນທາງໄດ້ຖືໂອກາດນີ້ມອບເງິນບໍລິຈາກທີ່ຮິບໂຮມໄດ້ຈາກຄຣິສຕະຈັກຕ່າງໆໃຫ້ແກ່ພວກຜູ້ນໍາໃນນະຄອນເຢຣູຊາເລັມ ເພື່ອນໍາໄປຊ່ວຍເຫຼືອພີ່ນ້ອງຜູ້ເຊື່ອຊາວຢິວທີ່ທຸກຍາກຂາດເຂີນ. ການຮິບໂຮມເງິນຈໍານວນດັ່ງກ່າວແມ່ນໄດ້ດ້ວຍຄວາມອິດເມື່ອຍ, ຫຍຸ້ງຍາກ, ແລະໃຊ້ເວລາຫຼາຍ. ຈໍານວນເງິນບໍລິຈາກມີຫຼາຍກວ່າຄວາມຄາດໝາຍຂອງພວກເຖົ້າແກ່ໃນນະຄອນເຢຣູຊາເລັມ ເຊິ່ງເປັນຜົນຂອງການ ເສຍສະຫຼະຂອງຜູ້ເຊື່ອຊາວ. ບາງຄົນເຖິງຂັ້ນຍອມອົດເພື່ອຈະສາມາດບໍລິຈາກເຂົ້າກອງທຶນ. {AA 399.2}

// {AA 399.3}

ການຖວາຍດ້ວຍໃຈສັດທາເຊັ່ນນີ້ເປັນສັນຍາລັກຂອງຄວາມຈົງຮັກພັກດີຂອງຜູ້ເຊື່ອຕ່າງຊາດທີ່ມີຕໍ່ລະບົບການຈັດຕັ້ງແຫ່ງວຽກງານຂອງພຣະເຈົ້າທີ່ມີການປະກາດທົ່ວໂລກ. ພວກເຖົ້າແກ່ຄວນຮັບເອົາດ້ວຍການຂອບໃຈ ແຕ່ ອາຈານໂປໂລພ້ອມດ້ວຍຄະນະເຫັນວ່າພວກຜູ້ນໍາບາງຄົນບໍ່ເຫັນຄຸນຄ່າຂອງຄວາມຮັກໃນຖານະພີ່ນ້ອງທີ່ບັນດານໃຈໃຫ້ມີການບໍລິຈາກນັ້ນ. {AA 399.3}

// {AA 400.1}

ໃນໄລຍະທໍາອິດຂອງການປະກາດຂ່າວປະເສີດໃນໝູ່ຄົນຕ່າງຊາດ ຜູ້ນໍາຄຣິສຕະຈັກ ໃນນະຄອນເຢຣູຊາເລັມບາງຄົນບໍ່ໄດ້ຮ່ວມມືກັບອາຈານໂປໂລແລະຄົນອື່ນຢ່າງເຕັມໃຈ ຍ້ອນພວກເຂົາຍັງມີອະຄະຕິແລະຍຶດຖືແນວຄິດເດີມຂອງຕົນ. ພວກເຂົາພະຍາຍາມປົກປັກຮັກສາຄະນົບທໍານຽມແລະພິທີກໍາອັນໄຮ້ປະໂຫຍດຕ່າງໆຈົນເປັນທຸກເປັນຮ້ອນ ຈຶ່ງເຮັດໃຫ້ບໍ່ເບິ່ງເຫັນພຣະພອນທີ່ຈະມາສູ່ຕົນເອງແລະການປະກາດຜ່ານການຮ່ວມສາມັກຄີເປັນອັນໜຶ່ງອັນດຽວກັນໃນວຽກງານທັງໝົດຂອງພຣະເຈົ້າ. ເຖິງວ່າຢາກປົກປັກຮັກສາຜົນປະໂຫຍດຂອງຄຣິສຕະຈັກ ແຕ່ພວກເຂົາບົກຜ່ອງເພາະບໍ່ໄດ້ກ້າວທັນການຊົງນໍາຂອງພຣະເຈົ້າ ແລະດ້ວຍການເພິ່ງພາສະຕິປັນຍາຂອງມະນຸດ ພວກເຂົາພະຍາຍາມຄວບຄຸມຜູ້ຮັບໃຊ້ດ້ວຍກັນໃຫ້ປະຕິບັດຕາມກີດຂໍ້ຫ້າມຕ່າງໆທີ່ບໍ່ຈໍາເປັນ. ດັ່ງນັ້ນ ຈຶ່ງມີຄົນກຸ່ມໜຶ່ງປາກົດຕົວຂຶ້ນ; ຄົນພວກນີ້ບໍ່ຮູ້ສະພາບການແລະຄວາມຈໍາເປັນຂອງການປະກາດໃນຂົງເຂດອື່ນ ແຕ່ຢືນຢັນໝັ້ນແກ່ນວ່າຕົນເອງມີສິດຊີ້ນໍາຜູ້ຮັບໃຊ້ໃນສະຖານທີ່ເຫຼົ່ານັ້ນໃຫ້ປະຕິບັດຕາມວິທີການປະກາດຂອງຕົນ. ພວກເຂົາຄິດວ່າການປະກາດຂ່າວປະເສີດຕ້ອງເປັນໄປຕາມຄວາມຄິດຂອງພວກເຂົາເອງ. {AA 400.1}

// {AA 400.2}

ເປັນເວລາຫຼາຍປີແລ້ວນັບຕັ້ງແຕ່ກອງປະຊຸມໃນກຸງເຢຣູຊາເລັມ ເຊິ່ງມີຜູ້ຕາງໜ້າຈາກຄຣິສຕະຈັກໃຫຍ່ຫຼາຍແຫ່ງເຂົ້າຮ່ວມ ແລະ ໄດ້ຄົ້ນຄວ້າພິຈາລະນາຂໍ້ໂຕ້ຖຽງທີ່ເກີດຂຶ້ນເນື່ອງຈາກວິທີການທີ່ຜູ້ປະກາດຂ່າວປະເສີດກັບຄົນຕ່າງຊາດນຳມາໃຊ້. ໃນກອງປະຊຸມນັ້ນພີ່ນ້ອງຜູ້ເຊື່ອໄດ້ຮ່ວມໃຈກັນຕົກລົງເປັນຂໍ້ໆ ຈຶ່ງສົ່ງຄຳແນະນຳໄປຫາຄຣິສຕະຈັກທັງຫຼາຍກ່ຽວກັບການປະຕິບັດຕາມພິທີກໍາແລະຮີດຄອງຕ່າງໆຂອງຄົນຢິວ ລວມທັງພິທີຕັດ. ນອກຈາກນີ້ ທີ່ປະຊຸມຍັງໄດ້ເປັນເອກະສັນແຕ່ງຕັ້ງໃຫ້ບາຣະນາບາກັບໂປໂລເປັນຜູ້ປະກາດແລະສົມຄວນໄດ້ຮັບຄວາມໄວ້ເນື້ອເຊື່ອໃຈຈາກສະມາຊິກທຸກຄົນ. {AA 400.2}

// {AA 401.1}

ມີຜູ້ເຂົ້າຮ່ວມກອງປະຊຸມບາງຄົນຕໍ່ຕ້ານວິທີການປະກາດກຂອງອາຈານໂປໂລກັບບາຣະນາບາ ຄືພວກເພິ່ນທັງສອງເປັນໂຕຕັ້ງໂຕຕີໃນການນໍາຂ່າວປະເສີດໄປສູ່ຄົນຕ່າງຊາດ. ແຕ່ລະຫວ່າງການ ປະຊຸມຢູ່ ຄົນເຫຼົ່ານັ້ນມີຄວາມເຂົ້າໃຈກ່ຽວກັບພຣະປະສົງຂອງພຣະເຈົ້າ ຈຶ່ງຮ່ວມມືກັບພີ່ນ້ອງໃນການຕັດສິນຢ່າງສະຫຼາດຫຼັກແຫຼມເຊິ່ງປູທາງໃຫ້ຜູ້ເຊື້ອທັງຫຼາຍມີຄວາມເປັນນ້ຳໜຶ່ງໃຈດຽວກັນ. {AA 401.1}

// {AA 401.2}

ຫຼັງຈາກນັ້ນ ພໍຈໍານວນຜູ້ເຊື່ອຄົນຕ່າງຊາດເພີ່ມຂຶ້ນຢ່າງໄວວາ ຜູ້ນໍາບາງຄົນໃນກຸງເຢຣູຊາເລັມໄດ້ປ່ຽນໃຈກັບໄປຫາແນວຄິດເກົ່າ ແລະຫັນມາຕໍ່ຕ້ານວິທີການປະກາດຂອງອາຈານໂປໂລກັບທີມງານຂອງເພິ່ນ. ພໍເວລາຜ່ານໄປຫຼາຍປີ ອະຄະຕິເກົ່າເຫຼົ່ານັ້ນກໍຍິ່ງຮຸນແຮງຂຶ້ນ ຈົນມີຜູ້ນໍາບາງຄົນຕັດສິນໃຈວ່າ ຕໍ່ໄປອາຈານໂປໂລຕ້ອງປະກາດຂ່າວປະເສີດຕາມວິທີຂອງພວກເຂົາ. ຖ້າອາຈານໂປໂລປະຕິບັດຕາມລະບຽບທີ່ພວກເຂົາວາງອອກ ກໍຈະໄດ້ຮັບການຮັບຮອງແລະສະໜັບສະໜູນ ຖ້າບໍ່ດັ່ງນັ້ນພວກເຂົາກໍຈະບໍ່ເຫັນດີເຫັນພ້ອມຫຼືໃຫ້ການສະໜັບສະໜູນ. {AA 401.2}

// {AA 401.3}

ພວກຜູ້ນໍາເຫຼົ່ານັ້ນລືມວ່າແທ້ຈິງແລ້ວພຣະເຈົ້າແມ່ນອາຈານສອນຄົນຂອງພຣະອົງ. ຜູ້ຮັບໃຊ້ວຽກງານຂອງພຣະເຈົ້າທຸກຄົນຕ້ອງຮຽນຮູ້ເອງທີ່ຈະມີປະສົບການກັບພຣະອົງເປັນການສ່ວນຕົວ ບໍ່ແມ່ນເພິ່ງພາຄໍາຊີ້ນໍາຂອງມະນຸດ, ໃຫ້ຜູ້ຮັບໃຊ້ຂອງພຣະເຈົ້າທຸກຄົນຮັບການຝຶກຝົນຫຼໍ່ຫຼອມຕາມພຣະລັກສະນະຂອງພຣະເຈົ້າ ບໍ່ແມ່ນຕາມຄວາມຄິດເຫັນຂອງມະນຸດ. {AA 401.3}

// {AA 402.1}

ຄໍາເທດສະໜາຂອງອາຈານໂປໂລ “ບໍ່ແມ່ນຄໍາສະຫຼາດສະຫຼຽວ ອັນກ້ຽວກ່ອມໃຈດ້ວຍປັນຍາຂອງມະນຸດ ແຕ່ແມ່ນຄໍາເຊິ່ງໄດ້ສໍາແດງພຣະວິນຍານ ແລະຣິດອໍານາດຂອງພຣະເຈົ້າ.” ຄວາມຈິງທີ່ເພິ່ນສອນໄດ້ຮັບການສໍາແດງຈາກພຣະວິນຍານບໍລິສຸດ ເພາະວ່າ “ພຣະວິນຍານຢັ່ງຮູ້ທຸກສິ່ງ ເຖິງແມ່ນເປັນຄວາມເລິກລັບຂອງພຣະເຈົ້າ. ດ້ວຍວ່າ, ຜູ້ໃດໜໍ ອາດຮູ້ຄວາມຄິດຂອງມະນຸດໄດ້ ເວັ້ນໄວ້ແຕ່ຈິດວິນຍານທີ່ຢູ່ພາຍໃນມະນຸດຜູ້ນັ້ນ, ໃນທໍານອງດຽວກັນ ບໍ່ມີຜູ້ໃດຮູ້ພຣະໄທພຣະເຈົ້າ ແຕ່ແມ່ນພຣະວິນຍານຂອງພຣະເຈົ້າເທົ່ານັ້ນທີ່ຮູ້ທຸກສິ່ງກ່ຽວກັບພຣະເຈົ້າ.” ອາຈານໂປໂລກ່າວວ່າ: “ດ້ວຍເຫດນັ້ນ ພວກເຮົາຈຶ່ງບໍ່ກ່າວດ້ວຍຖ້ອຍຄຳເຊິ່ງປັນຍາມະນຸດໄດ້ສອນໄວ້, ແຕ່ດ້ວຍຖ້ອຍຄຳເຊິ່ງພຣະວິນຍານໄດ້ຊົງສັ່ງສອນ ຄືພວກເຮົາໄດ້ອະທິບາຍຄວາມຈິງຝ່າຍຈິດວິນຍານ ດ້ວຍຖ້ອຍຄຳທີ່ໄດ້ຮັບຈາກພຣະວິນຍານ.” (1 ໂກຣິນໂທ 2:4, 10-13 ຕາມໝາຍເຫດ.) {AA 402.1}

// {AA 402.2}

ຕະຫຼອດການຮັບໃຊ້ ອາຈານໂປໂລໄດ້ເພິ່ງການຊົງນໍາຂອງພຣະເຈົ້າໂດຍກົງ. ໃນຂະນະດຽວກັນ ເພິ່ນກໍລະມັດລະວັງເພື່ອໃຫ້ສອດຄ່ອງກັບມະຕິປະຊຸມຂອງສະພາໃຫຍ່ໃນນະຄອນເຢຣູຊາເລັມ ແລະຜົນທີ່ຕາມມາແມ່ນ “ຄຣິສຕະຈັກທັງຫຼາຍຈຶ່ງໝັ້ນຄົງໃນຄວາມເຊື່ອ ແລະຄົນທີ່ເຊື່ອກໍເພີ່ມຂຶ້ນແຕ່ລະວັນ.” (ກິດຈະການ 16:5.) ບັດນີ້ ເຖິງວ່າບາງຄົນຈະຂາດຄວາມເຫັນອົກເຫັນໃຈຕໍ່ເພິ່ນ ອາຈານໂປໂລກໍດີໃຈເພາະວ່າຕົນເອງໄດ້ເຮັດໜ້າທີ່ດີແລ້ວໃນການສອນຜູ້ເຊື່ອໃຫ້ມີຄວາມ ຈົງຮັກພັກດີຕໍ່ພຣະເຈົ້າ, ມີຄວາມເອື້ອເຟື້ອເຜື່ອແຜ່, ແລະຮັກແພງເປັນພີ່້ເປັນນ້ອງກັນ ດັ່ງທີ່ປາກົດໃຫ້ເຫັນໃນການບໍລິຈາກຢ່າງໃຈກວ້າງເຂົ້າກອງທຶນຊ່ວຍເຫຼືອຄົນທຸກຍາກທີ່ອາຈານນຳມາມອບໃຫ້ພວກຜູ້ອາວຸໂສຂອງຄຣິສຕະຈັກແຫ່ງແຂວງຢູດາຍ. {AA 402.2}

// {AA 402.3}

ຫຼັງຈາກມອບເງິນບໍລິຈາກແລ້ວ ອາຈານໂປໂລໄດ້ “ລາຍງານຢ່າງລະອຽດເຖິງທຸກສິ່ງເຊິ່ງພຣະເຈົ້າໄດ້ກະທໍາໃນທ່າມກາງຄົນຕ່າງຊາດ ໂດຍຜ່ານທາງພາລະກິດຂອງຕົນ.” ການລາຍງານນີ້ໄດ້ເຮັດໃຫ້ທີ່ປະຊຸມທັງໝົດເຫັນວ່າ ພຣະເຈົ້າຊົງອວຍພອນການຮັບໃຊ້ຂອງອາຈານໂປໂລ. ແມ່ນແຕ່ຜູ້ທີ່ເຄີຍສົງໃສກໍຍັງຍອມຮັບ. “ຫຼັງຈາກຮັບຟັງແລ້ວ ທ່ານເຫຼົ່ານີ້ຕ່າງກໍສັນລະເສີນພຣະເຈົ້າ.” ພວກເຂົາເຫັນວ່າ ພຣະເຈົ້າຊົງອວຍພອນວິທີການປະກາດຂອງອາຈານໂປໂລ. ເງິນບໍລິຈາກທີ່ມອບໃຫ້ນັ້ນເພິ່ມນໍ້າໜັກໃຫ້ແກ່ຄຳພະຍານຂອງພວກອາຈານໂປໂລວ່າຜູ້ເຊື້ອໃນຄຣິສຕະຈັກໃໝ່ຂອງຄົນຕ່າງຊາດມີຄວາມຈົງຮັກພັກດີແທ້. ບັນດາຜູ້ນໍາທີ່ເຄີຍຄັດຄ້ານວິທີການປະກາດຂອງອາຈານໂປໂລ ໄດ້ມີຄວາມເຂົ້າໃຈໃໝ່ແລະເຊື່ອວ່າພວກຕົນເປັນຝ່າຍຜິດ ຍ້ອນຖືກອິດທິພົນຂອງປະເພນີແລະທໍານຽມຂອງຄົນຢິວຄອບງໍາ ທັງເຫັນວ່າ ວຽກງານຂ່າວປະເສີດໄດ້ຮັບການກີດກັນຍ້ອນພວກຕົນບໍ່ຍອມເຂົ້າໃຈວ່າກໍາແພງຂີດກັ້ນລະຫວ່າງຄົນຢິວກັບຄົນຕ່າງຊາດໄດ້ຖືກທໍາລາຍລົງແລ້ວ ດ້ວຍການສິ້ນພຣະຊົນຂອງພຣະເຢຊູ. {AA 402.3}

// {AA 403.1}

ເວລານີ້ເປັນໂອກາດທີ່ພວກຜູ້ນຳທັງໝົດຈະສາລະພາບຢ່າງຈິງໃຈວ່າພຣະເຈົ້າຊົງສະຖິດຢູ່ນໍາອາຈານໂປໂລ ແລະຕົນເອງໄດ້ຫຼົງເຊື່ອຂ່າວຮ້າຍທີ່ສັດຕູຂອງເພິ່ນປັ້ນແຕ່ງຂຶ້ນມາ. ແຕ່ແທນທີ່ຈະໃຫ້ຄວາມເປັນທໍາແກ່ອາຈານໂປໂລ ພວກເຂົາຊໍ້າພັດໃຫ້ຄໍາແນະນໍາທີ່ສະແດງໃຫ້ເຫັນວ່າ ພວກເຂົາໂທດອາຈານໂປໂລວ່າເປັນຕົ້ນເຫດຂອງອະຄະຕິທີ່ເກີດຂຶ້ນນັ້ນ. ພວກເຂົາບໍ່ໄດ້ປົກປ້ອງອາຈານໂປໂລ ບໍ່ໄດ້ພິສູດຄວາມຜິດຂອງບັນດາຜູ້ທີ່ຕໍ່ຕ້ານເຫຼົ່ານັ້ນ. ກົງກັນຂ້າມ ຜູ້ນຳເຫຼົ່ານີ້ຊໍ້າພັດປະນີປະນອມໂດຍແນະນໍາໃຫ້ອາຈານໂປໂລປະຕິບັດຕາມແນວຄິດຂອງພວກເຂົາ ເພື່ອກໍາຈັດຕົ້ນເຫດຂອງຄວາມເຂົ້າໃຈຜິດ. {AA 403.1}

// {AA 403.2}

ພວກເຂົາຕອບສະໜອງຕໍ່ຄຳພະຍານຂອງອາຈານໂປໂລໂດຍກ່າວວ່າ: “ອ້າຍເອີຍ ເຈົ້າກໍເຫັນຊາວຢິວຫຼາຍໝື່ນຄົນໄດ້ວາງໃຈເຊື່ອ ແລະຄົນພວກນີ້ກໍຮ້ອນຮົນໃຈໃນການທີ່ເຊື່ອຖືກົດບັນຍັດຢ່າງເຄັ່ງຄັດ. ພວກເຂົາໄດ້ຍິນຂ່າວວ່າ ທ່ານສັ່ງສອນພວກຢິວທຸກຄົນທີ່ຢູ່ທ່າມກາງຄົນຕ່າງຊາດນັ້ນ ໃຫ້ປະຖິ້ມກົດບັນຢັດຂອງໂມເຊ ໂດຍບອກພວກເຂົາບໍ່ໃຫ້ເຮັດພິທີຕັດແກ່ລູກໆ ແລະບໍ່ໃຫ້ຢຶດຖືຮີດເກົ່າຄອງຫຼັງຂອງຢິວຕໍ່ໄປ. ພວກເຂົາຄົງໄດ້ຍິນວ່າທ່ານມາທີ່ນີ້ແລ້ວຢ່າງແນ່ນອນ. ດັ່ງນັ້ນ ຄວນຈະເຮັດຢ່າງໃດ? ເພາະສະນັ້ນ ຈົ່ງເຮັດຕາມສິ່ງທີ່ເຮົາບອກທ່ານ, ສິ່ງທີ່ພວກເຮົາຢາກໃຫ້ທ່ານເຮັດ ຄືເຮົາມີຊາຍສີ່ຄົນທີ່ໄດ້ບະບົນຕົວໄວ້. ຈົ່ງນໍາພວກເຂົາໄປ ແລະໃຫ້ທ່ານເຂົ້າຮ່ວມພິທີຊໍາລະຕົວກັບພວກເຂົາ ແລະຈ່າຍຄ່າທໍານຽມຊໍາລະຕົວໃຫ້ແກ່ພວກເຂົາດ້ວຍ, ແລ້ວພວກເຂົາຈຶ່ງສາມາດແຖຫົວຂອງພວກຕົນໄດ້. ແລ້ວຄົນທັງຫຼາຍຈະໄດ້ຮູ້ວ່າ ເລື່ອງທີ່ພວກເຂົາໄດ້ຍິນເຖິງທ່ານນັ້ນ ບໍ່ເປັນຄວາມຈິງຈັກຂໍ້, ແຕ່ທ່ານເອງເປັນຜູ້ຢຶດຖື ແລະປະຕິບັດຕາມກົດບັນຍັດຢູ່. ສ່ວນຄົນຕ່າງຊາດທີ່ຮັບເຊື່ອແລ້ວນັ້ນ ພວກເຮົາໄດ້ສົ່ງຈົດໝາຍແຈ້ງໃຫ້ພວກເຂົາຊາບເຖິງສິ່ງທີ່ພວກເຮົາໄດ້ຕົກລົງກັນ ຄືໃຫ້ງົດຈາກການກິນອາຫານທີ່ໄດ້ຖວາຍແກ່ຮູບເຄົາລົບແລ້ວ ໃຫ້ງົດຈາກການກິນເລືອດໃດໆທັງສິ້ນ ໃຫ້ງົດຈາກການກິນສັດທີ່ຕາຍເພາະຖືກຮັດຄໍ ແລະໃຫ້ຫຼີກເວັ້ນຈາກການຫຼິ້ນຊູ້.” {AA 403.2}

// {AA 404.1}

ທີ່ປະຊຸມຄາດຫວັງວ່າອາຈານໂປໂລຈະແກ້ຂ່າວຮ້າຍເຫຼົ່ານັ້ນໂດຍການປະຕິບັດຕາມຄໍາແນະນໍາດັ່ງກ່າວ. ພວກເຂົາຢືນຢັນວ່າການຕັດສິນໃຈຂອງທີ່ປະຊຸມຄັ້ງກ່ອນກ່ຽວກັບຄົນຕ່າງຊາດແລະກົດບັນຍັດຂອງໂມເຊກໍຍັງມີຜົນສັກສິດຢູ່. ແຕ່ວ່າ ຄໍາແນະນໍາໃໝ່ນີ້ຂັດກັບການຕັດສິນໃຈຄັ້ງນັ້ນ. ພຣະວິນຍານຂອງພຣະເຈົ້າບໍ່ໄດ້ຊົງນໍາໃນຄໍາແນະນໍານີ້ ມັນເປັນໝາກຜົນຂອງຄວາມຂີ້ຢ້ານ. ພວກຜູ້ນໍາໃນນະຄອນເຢຣູຊາເລັມຮູ້ວ່າການບໍໍ່ປະຕິບັດຕາມກົດບັນຍັດຂອງໂມເຊຈະເຮັດໃຫ້ພວກຢິວກຽດຊັງແລະກົດຂີ່ຂົ່ມເຫັງຄຣິສຕຽນ. ສະພາຢິວພະຍາຍາມທຸກວິທີທາງເພື່ອຂັດຂວາງຄວາມກ້າວໜ້າຂອງຂ່າວປະເສີດ. ສະພາດັ່ງກ່າວແຕ່ງຕັ້ງຄົນໃຫ້ໄປຕິດຕາມພວກອັກຄະສາວົກ ໂດຍສະເພາະແມ່ນອາຈານໂປໂລ ແລະຕໍ່ຕ້ານດ້ວຍທຸກວິທີທາງ. ຖ້າຜູ້ທີ່ເຊື່ອໃນພຣະຄຣິສຖືກສະພານີ້ຕັດສິນຍ້ອນເຮັດຜິດກົດບັນຍັດຂອງໂມເຊ ພວກເຂົາກໍຈະຖືກລົງໂທດຢ່າງໄວວາແລະຮ້າຍແຮງ ຍ້ອນປະຖິ້ມສາສະໜາຢິວ. {AA 404.1}

// {AA 405.1}

ຄົນຢິວທີ່ຍອມຮັບຂ່າວປະເສີດຫຼາຍຄົນຍັງນັບຖືກົດບັນຍັດຂອງໂມເຊຢູ່ ແລະຍອມປະນີປະນອມ ເພື່ອໃຫ້ໄດ້ຮັບຄວາມໄວ້ເນື້ອເຊືື່ອໃຈຈາກຄົວຢິວດ້ວຍກັນ, ເພື່ອລຶບລ້າງແນວຄິດຕໍ່ຕ້ານ, ແລະເພື່ອນໍາພວກເຂົາມາຮັບເຊື່ອໃນພຣະຄຣິສໃນຖານະພຣະຜູ້ໄຖ່ຂອງໂລກ. ອາຈານໂປໂລຮູ້ວ່າ ຖ້າພວກຜູ້ນໍາຂອງຄຣິສຕະຈັກໃນນະຄອນເຢຣູຊາເລັມຍັງມີອະຄະຕິລັກສະນະນີ້ ກໍຈະຂັດຂວາງການປະກາດຂອງເພິ່ນຢ່າງຕໍ່ເນື່ອງ. ອາຈານໂປໂລຮູ້ສຶກວ່າ ຖ້າຫາກສົມເຫດສົມຜົນແລ້ວ ການປະນີປະນອມທີ່ຮັບໄດ້ ກໍຈະເປັນການທໍາລາຍອຸປະສັກໃນການປະກາດຢູ່ສະຖານທີ່ອື່ນໆດ້ວຍ. ແຕ່ວ່າ ພຣະເຈົ້າບໍ່ໄດ້ອະນຸຍາດໃຫ້ອາຈານໂປໂລຕົກລົງຕາມທຸກຂໍ້ທີ່ ຜູ້ນຳຄຣິສຕຈັກເຫຼົ່ານັ້ນຂໍໃຫ້ເພິ່ນເຮັດ. {AA 405.1}

// {AA 405.2}

ເມື່ອພິຈາລະນາເບິ່ງແລ້ວ ພວກເຮົາກໍເຫັນໄດ້ວ່າ ອາຈານໂປໂລຢາກໃຫ້ມີຄວາມປອງດອງກັບພວກຜູ້ນໍາສຸດຂີດ, ມີຄວາມອ່ອນນ້ອມຕໍ່ຜູ້ທີ່ຍັງອ່ອນແອດ້ານຄວາມເຊື່ອ ທັງນັບຖືຮັກແພງບັນດາອັກຄະສາວົກທີ່ເຄີຍໄດ້ຢູ່ກັບພຣະເຢຊູ ລວມທັງຢາໂກໂບ ຜູ້ທີ່ເປັນນ້ອງຊາຍຂອງພຣະເຢຊູ, ແລະຍອມເປັນທຸກສິ່ງເທົ່າທີ່ເປັນໄປໄດ້ເພື່ອຊ່ວຍເຫຼືອທຸກຄົນ ໂດຍບໍ່ຜິດຫຼັກການ. ເມື່ອຄິດເບິ່ງສິ່ງທັງໝົດນີ້ແລ້ວ ພວກເຮົາກໍເຂົ້າໃຈໄດ້ວ່າເປັນຫຍັງເພິ່ນຈຶ່ງບໍ່ຍຶດມັ່ນຕໍ່ຫຼັກປະຕິບັດທີ່ເຄີຍເຮັດ. ແຕ່ວ່າຄວາມປະນີປະນອມຂອງອາຈານໂປໂລໄດ້ເຮັດໃຫ້ສະຖານະການຮ້າຍແຮງກວ່າເກົ່າ ຍິ່ງເຮັດໃຫ້ຄວາມທຸກຍາກທີ່ທໍານວາຍໄວ້ເຂົ້າມາຫາຢ່າງກະທັນຫັນ, ແລະເຮັດໃຫ້ຖືກແຍກອອກຈາກພີ່ນ້ອງຜູ້ເຊື່ອດ້ວຍກັນ ທັງເຮັດໃຫ້ຄຣິສຕະຈັກສູນເສຍຜູ້ທີ່ເປັນເສົາຫຼັກຄົນໜຶ່ງ ແລະນໍາຄວາມໂສກເສົ້າມາສູ່ຄຣິສຕຽນຢູ່ທຸກຫົນທຸກແຫ່ງ. {AA 405.2}

// {AA 406.1}

ໃນມື້ຕໍ່ມາອາຈານໂປໂລກໍເລີ່ມປະຕິບັດຕາມຄໍາແນະນໍາຂອງພວກເຖົ້າແກ່ເຫຼົ່ານັ້ນ. ມີສີ່ຄົນທີ່ບະບົນໄວ້ຕາມລະບຽບຂອງພວກເນາຊີຣີໃນພຣະທຳຈົດບັນຊີບົດທີຫັກເຊິ່ງจวนจะครบกำหนดຕາມທີ່ໄດ້ບະບົນໄວ້ນັ້ນ ໂປໂລຈຶ່ງພາພວກເຂົາໄປພຣະວິຫານເພື່ອ “ປະກາດວັນທີ່ການຊໍາລະຕົວນັ້ນຈະສໍາເລັດ ຄືວັນທີ່ຈະນໍາເຄື່ອງບູຊາມາຖວາຍສໍາລັບພວກເຂົາແຕ່ລະຄົນ.” ຍັງມີພິທີຖວາຍບູຊາລາຄາແພງບາງພິທີທີ່ຍັງຕ້ອງຈັດເພື່ອການຊຳລະຕົວໃຫ້ບໍລິສຸດ ອີກດ້ວຍ. {AA 406.1}

// {AA 406.2}

ພວກເຖົ້າແກ່ທີ່ແນະນໍາໃຫ້ອາຈານໂປໂລເຂົ້າພິທີຊໍາລະຕົວບໍ່ມີຄວາມເຂົ້າໃຈລະອຽດກ່ຽວກັບໄພອັນຕະລາຍທີ່ຈະເກີດຂຶ້ນຕໍ່ເພິ່ນ. ໃນຊ່ວງເວລາດັ່ງກ່າວ ນະຄອນເຢຣູຊາເລັມ ເຕັມໄປດ້ວຍຄົນທີ່ເດີນທາງມາຈາກຫຼາຍຫົນແຫ່ງເພື່ອມານະມັດສະການ. ກ່ອນເດີນທາງເຂົ້ານະຄອນເຢຣູຊາເລັມ ອາຈານໂປໂລໄດ້ເດີນທາງໄປປະກາດຂ່າວປະເສີດໃຫ້ຄົນຕ່າງຊາດໃນປະເທດຕ່າງໆຕາມການມອບໝາຍຂອງພຣະເຈົ້າ. ເພິ່ນໄດ້ໄປຍັງຕົວເມືອງໃຫຍ່ຕ່າງໆຂອງໂລກ. ຄົນຕ່າງຊາດເປັນຮ້ອຍເປັນພັນທີ່ເດີນທາງມາສະຫຼອງເທດສະການໃນນະຄອນເຢຣູຊາເລັມຈຶ່ງຮູ້ຈັກເພິ່ນດີ. ໃນບັດດາຄົນເຫຼົ່ານັ້ນມີ ຄົນທີ່ກຽດຊັງເພິ່ນຢ່າງຂົມຂື່ນດ້ວຍ. ສະນັ້ນ ການທີ່ອາຈານໂປໂລເຂົ້າໄປໃນພຣະວິນຫານໃນວັນສຳຄັນຖືວ່າເປັນການສ່ຽງຊີວິດ. ເພິ່ນໄດ້ເຂົ້າອອກພຣະວິຫານເປັນເວລາຫຼາຍມື້ໂດຍບໍ່ມີຫຍັງເກີດຂຶ້ນ ແຕ່ພໍເມື່ອເວລາຊໍາລະຕົວໃກ້ຈະສິ້ນສຸດລົງ ໄດ້ມີຄົນຢິວຈາກແຂວງເອເຊຍເຫັນເພິ່ນ ໃນຂະນະທີ່ເພິ່ນກໍາລັງລົມກັບປະໂຣຫິດຄົນໜຶ່ງຢູ່ເຖິງພິທີຊຳລະນັ້ນ. {AA 406.2}

// {AA 406.3}

ພວກເຂົາຫຼູບເຂົ້າໄປຫາເພິ່ນຄືຜີຮ້າຍ ພ້ອມທັງແຂກຮ້ອງຂຶ້ນວ່າ: “ຊ່ວຍແດ່ ຊາວອິດສະຣາເອນເອີຍ ຄົນນີ້ແຫຼະໄປທຸກທີ່ທຸກບ່ອນ ໄດ້ສັ່ງສອນທຸກຄົນໃຫ້ຕໍ່ສູ້ປະຊາຊົນອິດສະຣາເອນ, ກົດບັນຍັດຂອງໂມເຊ ແລະພຣະວິຫານນີ້.” ໃນຂະນະທີ່ຄົນກໍາລັງຫຼູບເຂົ້າມາ ມີຄົນອື່ນຮ້ອງກ່າວຫາເພິ່ມເຕິ່ມວ່າ: “ບັດນີ້ ລາວຍັງບັງອາດນໍາເອົາຄົນຕ່າງຊາດເຂົ້າມາໃນບໍລິເວນພຣະວິຫານແລະເຮັດໃຫ້ບ່ອນສັກສິດນີ້ເສື່ອມເສຍ.” {AA 406.3}

// {AA 407.1}

ອີງຕາມກົດໝາຍຢິວແລ້ວ ການທີ່ຄົນບໍ່ຜ່ານພິທີຕັດເຂົ້າໄປໃນເຂດຊັ້ນໃນຂອງພຣະວິຫານ ມີໂທດປະຫານຊີວິດ. ມີຄົນເຫັນອາຈານໂປໂລຢູ່ໃນເມືອງກັບໂທຟີໂມ ຊາວເມືອງເອເຟໂຊ ແລະພວກເຂົາຄິດວ່າອາຈານໂປໂລພາໂທຟີໂມເຂົ້າໄປໃນພຣະວິຫານ. ແຕ່ເລື່ອງນັ້ນບໍ່ເປັນຄວາມຈິງ ນອກຈາກນັ້ນອາຈານໂປໂລເປັນຄົນຢິວແລະການທີ່ເພິນເຂົ້າອອກພຣະວິຫານກໍຖືວ່າບໍ່ຜິດກົດບັນຍັດ. ເຖິງວ່າຂໍ້ກ່າວຫາບໍ່ມີມູນຄວາມຈິງແຕ່ຢ່າງໃດ ມັນໄດ້ປຸກອະຄະຕິຂອງຝຸງຊົນ. ສຽງແຂກຮ້ອງນັ້ນດັງແຮງຂຶ້ນ ແລະຂະຫຍາຍໄປທົ່ວບໍລິເວນພຣະວິນຫານ ແລ້ວຄົນທັງຫຼາຍໃນທີ່ນັ້ນກໍວຸ້ນວາຍຂຶ້ນ. ຂ່າວໄດ້ແຜ່ກະຈາຍໄປທົ່ວເມືອງຢ່າງໄວວາ “ແລ້ວຄົນທັງນະຄອນກໍເກີດອົນລະວົນ ແລະທຸກຄົນຕ່າງກໍແລ່ນໄປທຸກຈອກທຸກແຈ.” {AA 407.1}

// {AA 407.2}

ການທີ່ຄົນນອກຮີດຈະບັງອາດມາເຮັດໃຫ້ພຣະວິຫານເສື່ອມເສຍໃນໄລຍະທີ່ມີຄົນເປັນຮ້ອຍເປັນພັນເດີນທາງມາຈາກທົ່ວໂລກມານະມັດສະການນີ້ ເຮັດໃຫ້ຝູງຊົນໂກດຮ້າຍຢ່າງຮຸນແຮງ. ພວກເຂົາ “ໄດ້ຈັບໂປໂລ ແລະ ລາກເພິ່ນອອກຈາກບໍລິເວນພຣະວິຫານ ແລະປະຕູພຣະວິຫານກໍອັດລົງໃນທັນທີ.” {AA 407.2}

// {AA 407.3}

“ໃນຂະນະທີ່ພວກເຂົາກໍາລັງພະຍາຍາມຈະຂ້າໂປໂລຢູ່ນັ້ນ ນາຍພັນຜູ້ບັນຊາການທະຫານໂຣມກໍໄດ້ຮັບແຈ້ງວ່າ ທົ່ວທັງນະຄອນເຢຣູຊາເລັມເກີດອົນລະວົນວຸ້ນວາຍຂຶ້ນ.” ນາຍພັນ ກຼາວດີໂອ ລີເຊຍ ຮູ້ດີວ່າແມ່ນຄົນກຸ່ມໃດປັ່ນປ່ວນ “ຈຶ່ງນໍາເອົານາຍຮ້ອຍແລະພົນທະຫານແລ່ນອອກໄປຍັງປະຊາຊົນທັນທີ, ເມື່ອປະຊາຊົນເຫັນນາຍພັນກັບທະຫານ ພວກເຂົາກໍຢຸດຕົບຕີໂປໂລ.” ນາຍພັນບໍ່ຮູ້ສາເຫດຂອງເຫດການວຸ້ນວາຍ ແຕ່ເຫັນວ່າປະຊາຊົນໃຈຮ້າຍຕໍ່ອາຈານໂປໂລ ຈຶ່ງຄິດວ່າເພິ່ນຕ້ອງແມ່ນນັກກະບົດເອຢິບທີ່ໜີການຈັບກຸ່ມ. ດັ່ງນັ້ນຈຶ່ງ“ສັ່ງໃຫ້ທະຫານເອົາໂສ້ສອງເສັ້ນລ່າມເພິ່ນໄວ້ ແລ້ວນາຍພັນກໍຖາມວ່າ, ‘ເຈົ້າແມ່ນຜູ້ໃດ? ແລະໄດ້ເຮັດຫຍັງແດ່?’” ແລ້ວຝູງຊົນກໍຮ້ອງອຶກກະທຶກຂຶ້ນຢ່າງໃຈຮ້າຍ; “ຕ່າງກຸ່ມຕ່າງກໍຮ້ອງຂຶ້ນຄົນລະຢ່າງລະແນວ, ເມື່ອນາຍພັນເອົາຄວາມແນ່ນອນອັນໃດບໍ່ໄດ້ ໃນທ່າມກາງຄວາມສັບສົນວຸ້ນວາຍເຊັ່ນນີ້. ດັ່ງນັ້ນ ເພິ່ນຈຶ່ງສັ່ງໃຫ້ຄຸມຕົວໂປໂລເຂົ້າໄປໃນຄ້າຍທະຫານ. ຂະນະທີ່ໂປໂລກັບພວກເຂົາເຖິງຂັ້ນໄດ ພວກທະຫານຈໍາຕ້ອງຍົກໂປໂລຂຶ້ນ ເພາະປະຊາຊົນສະແດງພຶດຕິການຮຸນແຮງຫຼາຍ. ປະຊາຊົນເຫຼົ່ານັ້ນຕິດຕາມໂປໂລໄປແລະຮ້ອງຂຶ້ນວ່າ, ‘ຈົ່ງເອົາມັນໄປຂ້າຖິ້ມເສຍ.’” {AA 407.3}

// {AA 408.1}

ທ່າມກາງຄວາມອົນລະວົນນັ້ນ ອາຈານໂປໂລໄດ້ມີຄວາມສະຫງົບສຸຂຸມ. ຈິດໃຈຂອງເພິ່ນຢູ່ກັບພຣະເຈົ້າ; ເພິ່ນຮູ້ວ່າມີທູດສະຫວັນຢູ່ອ້ອມຮອບຕົນ. ອາຈານໂປໂລບໍ່ຢາກອອກຈາກບໍລິເວນພຣະວິຫານໂດຍບໍ່ໄດ້ອະທິບາຍຄວາມຈິງໃຫ້ແກ່ປະຊາຊົນຮ່ວມຊາດໄດ້ຮູ້. ໃນຂະນະທີ່ພວກທະຫານກໍາລັງຄຸມໂຕເຂົ້າຄ້າຍ ອາຈານໂປໂລໄດ້ກ່າວຕໍ່ນາຍພັນວ່າ: “ຂ້ານ້ອຍຂໍເວົ້າບາງສິ່ງກັບທ່ານແດ່ໄດ້ບໍ?” ນາຍພັນລີເຊຍຕອບວ່າ: “ເຈົ້າຮູ້ຈັກພາສາກຣີກບໍ? ຖ້າດັ່ງນັ້ນ ເຈົ້າກໍບໍ່ແມ່ນຄົນເອຢິບຜູ້ນັ້ນທີ່ໃນມໍ່ໆມານີ້ໄດ້ກໍ່ການວຸ້ນວາຍຂຶ້ນ ແລະນໍາເອົານັກກໍ່ການຮ້າຍສີ່ພັນຄົນໜີໄປຍັງຖິ່ນແຫ້ງແລ້ງກັນດານບໍ່ແມ່ນບໍ?” ອາຈານໂປໂລໄດ້ຕອບວ່າ: “ຂ້ານ້ອຍເປັນຄົນຢິວເກີດທີ່ເມືອງຕາໂຊ ໃນແຂວງກີລີເກຍແລະເປັນປະຊາຊົນຂອງເມືອງໜຶ່ງທີ່ສໍາຄັນ, ຂໍທ່ານອະນຸຍາດໃຫ້ຂ້ານ້ອຍກ່າວແກ່ປະຊາຊົນແດ່ທ້ອນ.” {AA 408.1}

// {AA 408.2}

ເມື່ອໄດ້ຮັບອະນຸຍາດແລ້ວ ອາຈານໂປໂລ “ກໍຢືນຂຶ້ນທີ່ຂັ້ນໄດແລະໃຊ້ມືເຮັດສັນຍານໃຫ້ປະຊາຊົນງຽບ.” ສັນຍານນັ້ນໄດ້ເຮັດໃຫ້ປະຊົນຊົນມິດ ໃນຂະນະທີ່ທ່າທີຂອງເພິ່ນເປັນຕາຫນ້ານັບຖື. “ເມື່ອພວກເຂົາງຽບລົງແລ້ວ ໂປໂລກໍກ່າວແກ່ພວກເຂົາເປັນພາສາເຮັບເຣີວ່າ, ‘ພີ່ນ້ອງແລະທ່ານຜູ້ອາວຸໂສເອີຍ, ຂໍຟັງຄໍາໃຫ້ການທີ່ຂ້າພະເຈົ້າຈະກ່າວແກ້ຄະດີຕໍ່ໜ້າທ່ານທັງຫຼາຍໃນບັດນີ້ດ້ວຍເຖີດ.’” ເມື່ອໄດ້ຍິນພາສາເຮັບເຣີ “ພວກເຂົາທຸກຄົນກໍມິດງຽບລົງກວ່າເກົ່າ.” ທ່າມກາງຄວາມມິດງຽບນັ້ນ ອາຈານໂປໂລໄດ້ກ່າວຕໍ່ວ່າ: {AA 408.2}

// {AA 409.1}

“ຂ້າພະເຈົ້າເປັນຄົນຢິວເກີດທີ່ເມືອງຕາໂຊໃນແຂວງກີລີເກຍ, ແຕ່ຂ້າພະເຈົ້າໄດ້ໃຫຍ່ຂຶ້ນຢູ່ທີ່ນະຄອນເຢຣູຊາເລັມນີ້ເອງ ແລະເຄີຍເປັນລູກສິດຂອງອາຈານຄາມາລີເອັນ ຜູ້ທີ່ໄດ້ສັ່ງສອນຂ້າພະເຈົ້າໃຫ້ຮູ້ກົດບັນຍັດຂອງບັນພະບູລຸດຂອງພວກເຮົາຢ່າງເຄັ່ງຄັດ, ເຄີຍຮ້ອນຮົນໃນການອຸທິດຕົນແກ່ພຣະເຈົ້າເໝືອນທ່ານທຸກຄົນໃນວັນນີ້.” ບໍ່ມີຜູ້ໃດສາມາດປະຕິເສດຖ້ອຍຄໍາຂອງອາຈານໂປໂລໄດ້ ເພາະວ່າຂໍ້ມູນທີ່ເພິ່ນອ້າງອີງກໍເປັນທີ່ຮູ້ຈັກກັນດີ ສໍາລັບຫຼາຍຄົນທີ່ຍັງອາໄສຢູ່ນະຄອນເຢຣູຊາເລັມໃນເວລານັ້ນ. ແລ້ວເພິ່ນກໍໄດ້ເວົ້າກ່ຽວກັບຄວາມກະຕືລືລົ້ນຂອງເພິ່ນເອງໃນການກົດຂີ່ຂົ່ມເຫັງສາວົກຂອງພຣະເຢຊູ ເຖິງຂັ້ນຈັບໄປປະຫານຊີວິດ; ແລະເພິ່ນໄດ້ເລົ່າກ່ຽວກັບເຫດການທີ່ພາໃຫ້ຈິດໃຈອັນແຂງກະດ້າງຂອງຕົນຮັບເຊື່ອໃນພຣະເຢຊູຜູ້ຖືກຄຶງທີ່ໄມ້ກາງແຂນ. ຖ້າອາຈານໂປໂລພະຍາຍາຖົກຖຽງຄົນທີ່ຕໍ່ຕ້ານເຫຼົ່ານັ້ນ ພວກເຂົາກໍຈະບໍ່ຟັງຄໍາເວົ້າຂອງເພິ່ນຢ່າງແນ່ນອນ; ແຕ່ການເລົ່າປະສົບການຂອງເພິ່ນເບິ່ງຄືວ່າຈະຊ່ວຍຜູ້ສະຫງົບອາລົມແລະເປີດໃຈໄດ້ລະດັບໜຶ່ງ. {AA 409.1}

// {AA 409.2}

ຈາກນັ້ນອາຈານໂປໂລພະຍາຍາມອະທິບາຍໃຫ້ເຂົ້າໃຈວ່າ ການທີ່ເພິ່ນປະກາດໃຫ້ຄົນຕ່າງຊາດນັ້ນບໍ່ແມ່ນເພິ່ນເລືອກເອງ. ເພິ່ນຢາກປະກາດໃຫ້ຄົນຢິວ ແຕ່ວ່າສຽງຂອງພຣະເຈົ້າໄດ້ສັ່ງເພິ່ນພານນິມິດຢູ່ໃນພຣະວິຫານນັ້ນເອງວ່າ: “ຈົ່ງໄປ ເພາະເຮົາຈະໃຊ້ເຈົ້າໄປໄກຫາຄົນຕ່າງຊາດ.” {AA 409.2}

// {AA 409.3}

ການເຖິງປະເດັນນີ້ປະຊາຊົນພາກັນຕັ້ງໃຈຟັງ ແຕ່ພໍເພິ່ນກ່າວວ່າໄດ້ຮັບການແຕ່ງຕັ້ງໃຫ້ເປັນທູດຂອງພຣະເຢຊູເພື່ອໄປຫາຄົນຕ່າງຊາດ ພວກເຂົາກໍໃຈຮ້າຍຂຶ້ນອີກ. ພວກເຂົາຄິດວ່າຄົນຢິວເປັນພຽງຊາດດຽວໃນໂລກທີ່ພຣະເຈົ້າຊົງພໍພຣະໄທ ຈຶ່ງບໍ່ຢາກໃຫ້ຄົນຕ່າງຊາດມີສ່ວນໃນສິດທິພິເສດຕ່າງໆທີ່ຄິດວ່າເປັນຂອງຄົນອິດສະຣາເອນເທົ່ານັ້ນ. ພວກເຂົາໄດ້ແຂກຮ້ອງຂຶ້ນດັງກວ່າອາຈານໂປໂລວ່າ: “ຈັດການກັບຄົນນີ້ເສຍ ເອົາໄປຂ້າຖິ້ມ, ບໍ່ຄວນໃຫ້ມີຊີວິດຢູ່.” {AA 409.3}

// {AA 410.1}

“ແລ້ວພວກເຂົາຮ້ອງໂວຍວາຍ ທັງແກ້ເສື້ອໂຍນໄປມາແລະກໍາຂີ້ຝຸ່ນຊັດຂຶ້ນອາກາດ. ນາຍພັນຈຶ່ງສັ່ງໃຫ້ເອົາໂປໂລເຂົ້າໄປໃນຄ້າຍທະຫານ ແລະສັ່ງໃຫ້ສອບສວນດ້ວຍການຂ້ຽນຕີເພື່ອຢາກຮູ້ວ່າດ້ວຍເຫດໃດປະຊາຊົນຈຶ່ງຮ້ອງຂຶ້ນຕໍ່ສູ້ເພິ່ນຢ່າງນີ້. {AA 410.1}

// {AA 410.2}

“ແຕ່ເມື່ອທະຫານມັດເພິ່ນໄວ້ດ້ວຍເຊືອກ, ໂປໂລຈຶ່ງເວົ້າຕໍ່ນາຍຮ້ອຍທີ່ຢືນຢູ່ໃນທີ່ນັ້ນວ່າ, ‘ການທີ່ຈະຂ້ຽນຕີຄົນສັນຊາດໂຣມກ່ອນຖືກພິພາກສາລົງໂທດນັ້ນ ເປັນການຖືກຕ້ອງຕາມກົດໝາຍບໍ?’ ເມື່ອນາຍຮ້ອຍໄດ້ຍິນເຊັ່ນນີ້ ລາວຈຶ່ງໄປຫານາຍພັນແລະຖາມເພິ່ນວ່າ, ‘ທ່ານກໍາລັງຈະເຮັດຫຍັງລົງໄປ? ຊາຍຜູ້ນັ້ນເປັນຄົນສັນຊາດໂຣມ.’ ດັ່ງນັ້ນ ນາຍພັນຈຶ່ງໄປຫາໂປໂລແລະຖາມວ່າ, ‘ບອກມາເບິ່ງດູວ່າ ເຈົ້າເປັນຄົນສັນຊາດໂຣມບໍ?’ ໂປໂລຕອບວ່າ, ‘ແມ່ນແລ້ວ.’ ນາຍພັນເວົ້າວ່າ, ‘ຂ້ອຍໄດ້ຈ່າຍເງິນຢ່າງຫຼວງຫຼາຍເພື່ອຈະໄດ້ສັນຊາດໂຣມ.’ ໂປໂລຕອບວ່າ, ‘ແຕ່ຂ້ານ້ອຍເປັນຄົນສັນຊາດໂຣມໂດຍກໍາເນີດ.’ ແລ້ວພວກທີ່ກໍາລັງຈະສອບຖາມໂປໂລນັ້ນກໍຖອຍອອກຈາກເພິ່ນທັນທີ, ສ່ວນນາຍພັນເອງເມື່ອຮູ້ວ່າໂປໂລເປັນຄົນສັນຊາດໂຣມກໍຢ້ານ ເພາະຕົນໄດ້ສັ່ງໃຫ້ລ່າມໂສ້ເພິ່ນ. {AA 410.2}

// {AA 410.3}

“ຍ້ອນນາຍພັນຢາກຮູ້ພວກຢິວກ່າວຫາໂປໂລດ້ວຍເຫດອັນໃດແທ້, ສະນັ້ນ ຕົກວັນໜ້າມາ ເພິ່ນຈຶ່ງສັ່ງໃຫ້ທະຫານແກ້ໂສ້ທີ່ລ່າມໂປໂລອອກ ແລະທັງສັ່ງໃຫ້ບັນດາຫົວໜ້າປະໂຣຫິດກັບບັນດາສະມາຊິກຂອງສະພາສູງສຸດມາປະຊຸມກັນ ແລ້ວນາຍພັນກໍພາໂປໂລໄປແລະໃຫ້ຢືນຢູ່ຕໍ່ໜ້າພວກເຂົາ.” {AA 410.3}

// {AA 410.4}

ສະພາສູງສຸດນີ້ເປັນສະພາດຽວກັນທີ່ອາຈານໂປໂລເຄີຍເປັນສະມາຊິກກ່ອນການຮັບເຊື່ອໃນພຣະເຢຊູ. ເພິ່ນໄດ້ຢືນຢູ່ຕໍ່ໜ້າສະມາຊິກສະພາດ້ວຍຄວາມສຸຂຸມ ແລະສີໜ້າເຜີຍສັນຕິສຸກຂອງພຣະຄຣິສ. ເພິ່ນກ່າວຕໍ່ທີ່ປະຊຸມນັ້ນວ່າ: “ພີ່ນ້ອງທັງຫຼາຍເອີຍ, ເຮົານີ້ໄດ້ດໍາເນີນຊີວິດຕໍ່ພຣະພັກຂອງພຣະເຈົ້າ ລ້ວນແຕ່ຕາມທີ່ໃຈສໍາສຶກຜິດແລະຊອບທີ່ດີຈົນເຖິງທຸກວັນນີ້.” ເມື່ອໄດ້ຍິນຄໍານີ້ ຄວາມກຽດຊັງຂອງພວກເຂົາກໍພຸ່ງຂຶ້ນ ແລະ “ອານາເນຍຜູ້ເປັນມະຫາປະໂຣຫິດໄດ້ສັ່ງໃຫ້ບັນດາຄົນທີ່ຢູ່ໃກ້ຕົບປາກໂປໂລ.” ອາຈານໂປໂລຈຶ່ງກ່າວຕໍ່ອານາເນຍວ່າ: “ພຣະເຈົ້າຈະຊົງຕົບເຈົ້າຜູ້ເປັນ ທີ່ທາດ້ວຍປູນຂາວ ເຈົ້ານັ່ງພິພາກສາເຮົາຕາມກົດບັນຍັດ ແຕ່ເຈົ້າຝ່າຝືນກົດບັນຍັດໂດຍສັ່ງຄົນຕົບປາກເຮົາ.” “ຄົນທີ່ຢູ່ໃກ້ກັບໂປໂລເວົ້າຕໍ່ເພິ່ນວ່າ, ‘ເຈົ້າເວົ້າໝິ່ນປະໝາດມະຫາປະໂຣຫິດຂອງພຣະເຈົ້າບໍ?’” ອາຈານໂປໂລຕອບຢ່າງຕາມເຄີຍວ່າ: “ພີ່ນ້ອງທັງຫຼາຍເອີຍ ຂ້າພະເຈົ້າບໍ່ຮູ້ວ່າເພິ່ນເປັນມະຫາປະໂຣຫິດ ເພາະມີຄໍາຂຽນໄວ້ໃນພຣະຄໍາພີວ່າ: ‘ຢ່າກ່າວຄໍາຊົ່ວຮ້າຍຕໍ່ຜູ້ປົກຄອງພົນລະເມືອງຂອງຕົນ.’ {AA 410.4}

// {AA 411.1}

“ເມື່ອໂປໂລສັງເກດເຫັນວ່າ ໃນທີ່ປະຊຸມ ຄົນສ່ວນໜຶ່ງເປັນພວກຊາດູກາຍ ແລະຄົນສ່ວນໜຶ່ງອີກເປັນພວກຟາຣີຊາຍ. ດັ່ງນັ້ນ ເພິ່ນຈຶ່ງຮ້ອງຂຶ້ນຕໍ່ໜ້າກອງປະຊຸມວ່າ, ‘ພີ່ນ້ອງທັງຫຼາຍເອີຍ, ຂ້າພະເຈົ້າເປັນຟາຣີຊາຍແລະເປັນລູກຂອງຄົນຟາຣີຊາຍ. ຂ້າພະເຈົ້າຖືກນໍາຕົວມາພິພາກສາຢູ່ທີ່ນີ້ ກໍເພາະຂ້າພະເຈົ້າມີຄວາມຫວັງວ່າຄົນຕາຍຈະເປັນຄືນມາສູ່ຊີວິດ.’ {AA 411.1}

// {AA 411.2}

“ພໍໂປໂລກ່າວເຖິງເລື່ອງນີ້ ພວກຟາຣີຊາຍກັບພວກຊາດູກາຍກໍເກີດການໂຕ້ຖຽງກັນ ແລະກອງປະຊຸມກໍແຕກກັນອອກເປັນສອງຝ່າຍ. ພວກຊາດູກາຍເວົ້າວ່າ, ຄົນຕາຍຈະບໍ່ເປັນຄືນມາສູ່ຊີວິດອີກ ທັງເທວະດາຫຼືວິນຍານກໍບໍ່ມີດ້ວຍ, ສ່ວນພວກຟາຣີຊາຍນັ້ນເຊື່ອວ່າມີທັງສາມຢ່າງ.” ທັງສອງຝ່າຍນີ້ຖົກຖຽງກັນ ຈຶ່ງເຮັດໃຫ້ແຮງຕໍ່ສູ້ອາຈານໂປໂລຍຸບລົງ. “ມີພວກທໍາມະຈານບາງຄົນໃນຄະນະຟາຣີຊາຍຢືນຂຶ້ນຄັດຄ້ານວ່າ, ‘ພວກເຮົາບໍ່ເຫັນຄວາມຜິດໃດໆໃນຄົນນີ້. ຖ້າວິນຍານຫຼືເທວະດາຕົນໜຶ່ງກ່າວກັບລາວ ພວກເຮົາຢ່າຕໍ່ສູ້ພຣະເຈົ້າ .’” {AA 411.2}

// {AA 412.1}

ໃນທ່າມກາງຄວາມອົນລະວົນນັ້ນ ຝ່າຍພວກຊາດູກາຍໄດ້ພະຍາຍາມບຸກເຂົ້າໄປຫາອາຈານໂປໂລເພື່ອຈະຂ້າເພິ່ນ ແລະຝ່າຍພວກຟາຣີຊາຍພັດພະຍາຍາມປົກປ້ອງເພິ່ນ. “ນາຍພັນຢ່ານວ່າ ໂປໂລອາດຈະຖືກເຂົາຍາດຈັບຈີກເປັນຕ່ອນໆກໍໄດ້. ດັ່ງນັ້ນ ເພິ່ນຈຶ່ງໄດ້ສັ່ງທະຫານໃຫ້ລົງໄປໃນທ່າມກາງພວກເຂົາແລະພາໂປໂລເຂົ້າໄປໃນຄ້າຍ.” {AA 412.1}

// {AA 412.2}

ຫຼັງຈາກນັ້ນ ອາຈານໂປໂລກໍຄິດຄໍານຶງກ່ຽວກັບເຫດການດັ່ງກ່າວ ແລະຢ້ານວ່າການຕັດສິນໃຈຂອງຕົນອາດຈະບໍ່ເປັນທີ່ພໍພຣະໄທຂອງພຣະເຈົ້າ. ການເດີນທາງເຂົ້ານະຄອນເຢຣູຊາເລັມຄັ້ງນີ້ແມ່ນຄິດຜິດບໍ? ການພະຍາຍາມສ້າງຄວາມປອງດອງກັບພີ່ນ້ອງເຮັດໃຫ້ອັນຕະລາຍນີ້ເກີດຂຶ້ນ ແມ່ນບໍ? {AA 412.2}

// {AA 412.3}

ຄົນຢິວເປັນຊົນຊາດທີ່ໄດ້ຊື່ວ່າເປັນຄົນຂອງພຣະເຈົ້າ. ທ່າທີທີ່ພວກເຂົາສະແດງອອກຕໍ່ຄົນທີ່ບໍ່ເຊື່ອພຣະເຈົ້າເຮັດໃຫ້ອາຈານໂປໂລຮູ້ສຶກເຈັບປວດສາຫັດ. ພວກທະຫານຕ່າງຊາດເຫຼົ່ານັ້ນຈະຄິດແນວໃດ? ຄົນຢິວອ້າງຕົນວ່ານະມັດສະການພຣະເຈົ້າ ແລະຮັບໃຊ້ໃນພະວິຫານສັກສິດຂອງພຣະອົງ ແຕ່ຊໍ້າພັດໂມໂຫຂາດເຫດຂາດຜົນ, ພະຍາຍາມຂ້າແມ່ນແຕ່ຄົນຮ່ວມຊາດທີ່ປະຕິບັດຕາມຄວາມເຊື່ອທີ່ແຕກຕ່າງ, ແລະເຮັດໃຫ້ສະພາອັນເປັນທີ່ນັບຖືຂອງປະຊາຊົນວຸ້ນວາຍແລະເຕັມໄປດ້ວຍການໂຕ້ຖຽງກັນ. ອາຈານໂປໂລຮູ້ສຶກວ່າການກະທໍານັ້ນໄດ້ເຮັດໃຫ້ພຣະນາມຂອງພຣະເຈົ້າເສື່ອມເສຍໃນສາຍຕາຂອງຄົນຕ່າງຊາດ. {AA 412.3}

// {AA 412.4}

ແລ້ວບັດນີ້ເພິນຖືກຂັງຄຸກ.ອາຈານໂປໂລຮູ້ວ່າສັດຕູຈະພະຍາຍາມທຸກຫົນທາງເພື່ອຂ້າຕົນເອງຖິ້ມເພາະຄົນເຫຼົ່ານີ້(ປອງຮ້າຍ/ຜູກພະຍາບາດ/ມຸ່ງຮ້າຍ)ຢ່າງຮຸນແຮງ. ໜ້າທີ່ຂອງອາຈານໂປໂລທີ່ມີຕໍ່ຄຣິສຕະຈັກໄດ້ສິ້ນສຸດລົງແລ້ວບໍ? ໝາໄນກຳລັງຈະບຸກເຂົ້າຄຣິສຕະຈັກແລ້ວບໍ? ອາຈານໂປໂລເປັນຫ່ວງວຽກງານຂອງພຣະຄຣິສຢູ່ສະເໝີ ແລະກັງວົນເຖິງອັນຕະລາຍທີ່ຈະເກີດຂຶ້ນຕໍ່ຄຣິສຕະຈັກຕ່າງໆທີ່ກະຈາຍກັນຢູ່ ເພາະວ່າຄຣິສຕະຈັກເຫຼົ່ານີ້ເປັນເຫຍື່ອຂອງຄົນທີ່ຈະກົດຂີ່ຂົ່ມເຫັງຄືກັບຄົນໃນສະພາສູງສຸດທີ່ເພິນ(ຕ້ອງ)(ພະເຊີນ/ຜະເຊີນ)ຢູ່ໃນຕອນນີ້. ເພິ່ນຮ້ອງໄຫ້ແລະອະທິຖານຍ້ອນຄວາມເຈັບປວດແລະທໍ້ຖອຍໃຈ. {AA 412.4}

// {AA 413.1}

ໃນເວລາອັນມືດມົນນີ້ ພຣະເຈົ້າບໍ່ໄດ້ລືມຜູ້ຮັບໃຊ້ຂອງພຣະອົງ. ພຣະອົງໄດ້ປົກປັກຮັກສາອາຈານໂປໂລ ບໍ່ໃຫ້ຖືກ(ຝູງຊົນ/ຄົນຫ້ຽມໂຫດ)ຂ້າໃນພຣະວິຫານ; ພຣະອົງໄດ້ສະຖິດຢູ່ກັບເພິ່ນເມື່ອຕ້ອງຢືນຢູ່ຕໍ່ໜ້າສະພາສູງສຸດ; ພຣະອົງສະຖິດຢູ່ກັບເພິ່ນໃນຄ້າຍທະຫານ; ແລະພຣະອົງຊົງເປິດເຜີຍພຣະອົງເພື່ອຕອບຄໍາອະທິຖານອັນຈິງຈັງຂອງເພິ່ນ. “ໃນຄືນນັ້ນອົງພຣະຜູ້ເປັນເຈົ້າໄດ້ຢືນຢູ່ໃກ້ໂປໂລແລະກ່າວວ່າ, ‘ຢ່າສູ່ຢ້ານ ເຈົ້າເປັນພະຍານໃຫ້ແກ່ເຮົາຢູ່ທີ່ນະຄອນເຢຣູຊາເລັມນີ້ແລ້ວຢ່າງໃດ ເຈົ້າກໍຈະເປັນພະຍານໃຫ້ແກ່ເຮົາໃນນະຄອນໂຣມຢ່າງນັ້ນ.’” {AA 413.1}

// {AA 413.2}

ເປັນເວລາດົນນານມາແລ້ວທີ່ອາຈານໂປໂລຢາກເດີນທາງໄປນະຄອນໂຣມ; ເພິ່ນປາຖະໜາຢາກເປັນພະຍານເພື່ອພຣະຄຣິສໃນນະຄອນນັ້ນ ແຕ່ເຫັນວ່າຄວາມເປັນປໍລະປັກຂອງພວກຢິວເປັນອຸປະສັກຂັດຂວາງເປົ້າໝາຍດັ່ງກ່າວ. ຕົກມາຮອດເວລານີ້ ເພິ່ນບໍ່ໄດ້ຄາດຄິດວ່າຈະໄດ້ໄປໃນຖານະນັກໂທດ. {AA 413.2}

// {AA 413.3}

ໃນຂະນະທີ່ພຣະເຈົ້າກໍາລັງຊູໃຈອາຈານໂປໂລຢູ່ນັ້ນ ພວກສັດຕູກໍພາກັນວາງແຜນຢ່າງຈົດຈໍ່ເພື່ອຈະຂ້າເພິ່ນ. “ພໍເວລາຮຸ່ງເຊົ້າແລ້ວ ພວກຢິວບາງຄົນກໍເຕົ້າໂຮມກັນສົມຮູ້ຮ່ວມຄິດ ເພື່ອວາງແຜນປອງຮ້າຍ ພວກເຂົາສາບານຕົວໄວ້ວ່າ ພວກເຂົາຈະບໍ່ກິນຫຼືດື່ມຫຍັງເລີຍ ຈົນກວ່າຈະໄດ້ຂ້າໂປໂລເສຍກ່ອນ. ຄົນທີ່ຮ່ວມກັນຄິດແຜນການຊົ່ວຮ້າຍນີ້ມີຢູ່ກວ່າສີ່ສິບຄົນ.” ການອົດອາຫານລັກສະນະນີ້ເປັນສິ່ງທີ່ພຣະປະນາມຜ່ານຜູ້ປະກາດພຣະທໍາເອຊາຢາວ່າ ເປັນການຖືສິນເພື່ອຄວາມ “ຮຸນແຮງທັງຜິດຖຽງກັນແລະຕໍ່ສູ້ເຊິ່ງກັນແລະກັນ.” ເອຊາຢາ 58:4. {AA 413.3}

// {AA 413.4}

“ແລ້ວພວກເຂົາກໍໄປຫາບັນດາຫົວໜ້າປະໂຣຫິດກັບບັນດາເຖົ້າແກ່ ແລະເວົ້າວ່າ, ‘ພວກເຮົາໄດ້ສາບານຕົວໄວ້ຢ່ງໜັກແໜ້ນວ່າ ຈະບໍ່ກິນອາຫານຈົນກວ່າພວກເຮົາໄດ້ຂ້າໂປໂລເສຍກ່ອນ. ບັດນີ້ ຈົ່ງໃຫ້ພວກທ່ານພ້ອມກັບກອງປະຊຸມສະພາສູງສຸດໄປຂໍອະນຸຍາດນາຍພັນໃຫ້ນໍາໂປໂລມາ ໂດຍອ້າງເຫດຜົນກັບເພິ່ນວ່າ ພວກທ່ານຕ້ອງການຮູ້ເລື່ອງຜູ້ກ່ຽວໃຫ້ຄັກແນ່ຕື່ມອີກ, ສ່ວນພວກເຮົານັ້ນກໍພ້ອມແລ້ວທີ່ຈະຂ້າລາວ ກ່ອນລາວມາເຖິງທີ່ນີ້.’” {AA 413.4}

// {AA 414.1}

ແທນທີ່ຈະຫ້າມແຜນການຮ້າຍນີ້ ພວກປະໂຣຫິດກັບພວກຜູ້ນໍາຊໍ້າພັດເຫັນດີເຫັນພ້ອມເປັນຢ່າງຍິ່ງ. ສິ່ງທີ່ອາຈານໂປໂລເວົ້າເປັນຄວາມຈິງ ເມື່ອປຽບທຽມອານາເນຍໃສ່ຝາພະໜັງທາປູນຂາວ. {AA 414.1}

// {AA 414.2}

ແຕ່ວ່າພຣະເຈົ້າຊົງຂັດຂວາງແຜນການດັ່ງກ່າວ ເພື່ອຊ່ວຍຊີວິດຜູ້ຮັບໃຊ້ຂອງພຣະອົງ. ຫຼານຊາຍຂອງອາຈານໂປໂລໄດ້ຍິນແຜນການລອບສັງຫານນີ້ “ຈຶ່ງໄປທີ່ຄ້າຍທະຫານແລະບອກໂປໂລ. ແລ້ວໂປໂລກໍເອີ້ນນາຍຮ້ອຍຄົນໜຶ່ງມາແລະກ່າວແກ່ລາວວ່າ, ‘ຈົ່ງພາຊາຍໜຸ່ມຄົນນີ້ໄປຫາທ່ານນາຍພັນ, ລາວມີບາງສິ່ງທີ່ຈະບອກເພິ່ນ.’ ນາຍຮ້ອຍຜູ້ນັັ້ນຈຶ່ງພາຊາຍໜຸ່ມໄປຫານາຍພັນ ແລະເວົ້າວ່າ, ‘ໂປໂລຜູ້ທີ່ຖືກຂັງຢູ່ນັ້ນໄດ້ເອີ້ນຂ້ານ້ອຍໄປຫາແລະຂໍໃຫ້ຂ້ານ້ອຍພາຊາຍໜຸ່ມຄົນນີ້ມາຫາທ່ານ ເພາະລາວມີບາງສິ່ງທີ່ຈະແຈ້ງໃຫ້ທ່ານຮູ້.’” {AA 414.2}

// {AA 414.3}

ນາຍພັນກຼາວດີໂອ ລີເຊຍ ຈຶ່ງຈູງມືຊາຍໜຸ່ມນັ້ນໄປຕ່າງຫາກດ້ວຍທ່າທາງເມດຕາແລະຖາມວ່າ: “ເຈົ້າມີເລື່ອງຫຍັງຈະແຈ້ງໃຫ້ຂ້ອຍຮູ້?” ຊາຍໜຸ່ມຈຶ່ງຕອບວ່າ: “ພວກຢິວໄດ້ຕົກລົງກັນວ່າ ຂໍໃຫ້ທ່ານພາໂປໂລລົງໄປຍັງກອງປະຊຸມຂອງສະພາສູງສຸດໃນມື້ອື່ນໂດຍອ້າງເຫດຜົນວ່າ ກອງປະຊຸມຕ້ອງການຮູ້ເລື່ອງຜູ້ກ່ຽວໃຫ້ຄັກແນ່ຕື່ມອີກ. ແຕ່ທ່ານຢ່າໄດ້ເຊື່ອພວກເຂົາ, ເພາະວ່າມີຫຼາຍກວ່າສີ່ສິບຄົນໃນພວກເຂົາທີ່ກໍາລັງລໍຄອຍປອງຮ້າຍໂປໂລຢູ່, ພວກເຂົາໄດ້ສາບານຕົວໄວ້ວ່າ ພວກເຂົາຈະບໍ່ກິນຫຼືດື່ມ ຈົນກວ່າໄດ້ຂ້າໂປໂລເສຍກ່ອນ. ບັດນີ້ພວກເຂົາພ້ອມແລ້ວທີ່ຈະດໍາເນີນການນີ້ ແລະກໍາລັງລໍຖ້າການຕັດສິນໃຈຈາກທ່ານຢູ່.” {AA 414.3}

// {AA 414.4}

“ແລ້ວນາຍພັນຈຶ່ງເວົ້າວ່າ, ‘ຢ່າສູ່ບອກຜູ້ໃດວ່າເຈົ້າໄດ້ລາຍງານເລື່ອງນີ້ສູ່ຂ້ອຍຟັງ.’ ແລ້ວເພິ່ນກໍສົ່ງໃຫ້ລາວກັບໄປ.” {AA 414.4}

// {AA 415.1}

ນາຍພັນ ລີເຊຍ ຈຶ່ງຕັດສິນໃຈສົ່ງອາຈານໂປໂລໄປຫາຜູ້ປົກຄອງ ເຟລິກ ທັນທີ. ຄົນຢິວໝົດຊາດກຳລັງສັບສົນວຸ້ນວາຍແລະໂມໂຫໂກດຮ້າຍ ຄວາມສົນລະວົນກໍເກີດຂຶ້ນເປັນປະຈໍາ. ຖ້າອາຈານໂປໂລຍັງຄົງຄ້າງຢູ່ໃນນະຄອນເຢຣູຊາເລັມຕໍ່ໄປ ອາດຈະເປັນພິດໄພຕໍ່ບ້ານເມືອງແລະລວມທັງນາຍພັນດ້ວຍ. ດັ່ງນັ້ນ ເພິ່ນຈຶ່ງ “ເອີ້ນນາຍຮ້ອຍສອງຄົນຂອງຕົນມາແລະສັ່ງວ່າ, ‘ຈົ່ງຈັດກຽມເອົາທະຫານສອງຮ້ອຍຄົນ ເພື່ອເດີນທາງໄປຍັງເມືອງກາຍຊາເຣຍ ພ້ອມນີ້ໃຫ້ເອົາທະຫານມ້າເຈັດສິບຄົນກັບທະຫານຫອກສອງຮ້ອຍຄົນໄປນໍາ ແລະໃຫ້ກຽມພ້ອມອອກເດີນທາງໃນເວລາເກົ້າໂມງຂອງຄືນນີ້. ຈົ່ງຈັດຫາມ້າບາງໂຕໃຫ້ໂປໂລຂີ່ແລະສົ່ງລາວໄປໃຫ້ປອດໄພເຖິງຜູ້ປົກຄອງເຟລິກ.’” {AA 415.1}

// {AA 415.2}

ພວກເຂົາຕ້ອງອອກເດີນທາງດ່ວນ. “ພວກທະຫານໄດ້ປະຕິບັດຕາມຄໍາສັ່ງ, ພວກເຂົາໄດ້ເອົາໂປໂລໄປໃນຄືນນັ້ນເອງ ຈົນເຖິງເມືອງອັນຕີປາຕີ.” ຈາກນັ້ນ ທະຫານມ້າກໍພາໂປໂລສືບຕໍ່ເດີນທາງໄປເມືອງກາຍຊາເຣຍ ສ່ວນພວກທະຫານຮາບສີ່ຮ້ອຍຄົນໄດ້ຕ່າວຄືນນະຄອນເຢຣູຊາເລັມ. {AA 415.2}

// {AA 415.3}

ພໍໄປຮອດແລ້ວ ທະຫານທີ່ເປັນຫົວໜ້າຂະບວນເດີນທາງໄດ້ມອບອາຈານໂປໂລໃຫ້ຜູ້ປົກຄອງເຟລິກ ພ້ອມກັບຈົດໝາຍຂອງນາຍພັນເຊິ່ງຂຽນວ່າ: {AA 415.3}

// {AA 415.4}

“ຂ້າພະເຈົ້າ ກຼາວດີໂອ ລີເຊຍ ກາບຮຽນພະນະທ່ານເຟລິກຜູ້ປົກຄອງ. ພວກຢິວໄດ້ຈັບຊາຍຄົນນີ້ແລະເກືອບຈະຂ້າລາວຖິ້ມ, ເມື່ອຂ້າພະເຈົ້າຮູ້ວ່າລາວເປັນຄົນສັນຊາດໂຣມ. ຂ້າພະເຈົ້າຈຶ່ງນໍາເອົາທະຫານເຂົ້າໄປຊ່ວຍລາວໄວ້. ຍ້ອນວ່າຂ້າພະເຈົ້າຢາກຮູ້ຄັກແນ່ເຖິງເຫດທີ່ພວກຢິວຟ້ອງລາວ ຂ້າພະເຈົ້າຈຶ່ງພາລາວໄປຢືນຢູ່ຕໍ່ໜ້າສະພາສູງສຸດຂອງພວກເຂົາ. ຂ້າພະເຈົ້າໄດ້ພົບວ່າ ບໍ່ມີຂໍ້ຫາໃດໆທີ່ລາວຄວນຈະຕາຍຫຼືຖືກຂັງຄຸກ, ຄໍາຟ້ອງຕໍ່ສູ້ລາວນັ້ນພົວພັນກັບບັນຫາເລື່ອງກົດບັນຍັດຂອງພວກເຂົາເອງ. ຕໍ່ມາ ເມື່ອຂ້າພະເຈົ້າໄດ້ຮັບແຈ້ງວ່າ ພວກຢິວຮ່ວມກັນຄິດແຜນການຊົ່ວຮ້າຍຕໍ່ຊາຍຄົນນີ້ ຂ້າພະເຈົ້າຈຶ່ງສົ່ງລາວມາຫາພະນະທ່ານທັນທີ ຂ້າພະເຈົ້າໄດ້ບອກໃຫ້ໂຈດໄປວ່າຄວາມກັນຢູ່ຕໍ່ໜ້າພະນະທ່ານ.” {AA 415.4}

// {AA 416.1}

ຫຼັງຈາກອ່ານຈົດໝາຍນັ້ນແລ້ວ ຜູ້ປົກຄອງເຟລິກໄດ້ຖາມອາຈານໂປໂລວ່າມາແຕ່ແຂວງໃດ ແລະເນື່ອງຈາກຊາບວ່າອາຈານໂປໂລມາຈາກແຂວງກີລີເກຍ ເພິ່ນຈຶ່ງເວົ້າວ່າ: “‘ເມື່ອພວກໂຈດມາເຖິງແລ້ວ ເຮົາຈະຟັງຄໍາໃຫ້ການຂອງເຈົ້າ.’ ແລ້ວເພິ່ນກໍສັ່ງໃຫ້ຄຸມຕົວໂປໂລໄວ້ໃນຜາສາດທີ່ເຮໂຣດໄດ້ສ້າງ.” {AA 416.1}

// {AA 416.2}

ອາຈານໂປໂລບໍ່ແມ່ນກໍລະນີ້ດຽວທີ່ຜູ້ຮັບໃຊ້ຂອງພຣະເຈົ້າຕ້ອງໄປລີ້ໄພຢູ່ນໍາຄົນຕ່າງຊາດ ຍ້ອນການປອງຮ້າຍຂອງຄົນທີ່ອ້າງຕົນວ່າເປັນຄົນຂອງພຣະເຈົ້າ. ການປອງຮ້າຍອາຈານໂປໂລນັ້ນເປັນການກະທໍາຜິດອີກປະການໜຶ່ງໃນປະຫວັດສາດອັນມືດມົນຂອງຄົນອິດສະຣາເອນ. ພວກເຂົາຍັງສືບຕໍ່ເຮັດໃຈແຂງຕໍ່ສູ້ຄວາມຈິງ ແລະເພີ່ມຄວາມແນ່ນອນໃຫ້ແກ່ຄວາມຈິບຫາຍທີ່ພວກເຂົາຈະໄດ້ຮັບ. {AA 416.2}

// {AA 416.3}

ມີໜ້ອຍຄົນເຂົ້າໃຈລະອຽດຖີ່ຖ້ວນກ່ຽວກັບຖ້ອຍຄໍາຂອງພຣະຄຣິສເມື່ອພຣະອົງປະກາດໃນທໍາມະສາລາເມືອງມາຊາເຣັດວ່າ ພຣະອົງເປັນພຣະເມຊີອາທີ່ຊົງສັນຍາໄວ້. ພຣະອົງໄດ້ກ່າວວ່າພັນທະກິດຂອງພຣະອົງແມ່ນເພື່ອຊູໃຈ, ອວຍພອນ, ແລະຊ່ວຍຄົນທີ່ໂສກເສົ້າກັບຄົນບາບໃຫ້ໄດ້ຮັບຄວາມພົ້ນ. ເມື່ອເຫັນຄວາມທະນົງຕົວແລະຄວາມບໍ່ເຊື່ອຂອງຄົນຢິວ ພຣະອົງໄດ້ເຕືອນພວກເຂົາວ່າ ພຣະເຈົ້າໄດ້ເມີນໜ້າ(ພຣະພັກ)ໜີຈາກຊົນຊາດທີ່ພຣະອົງຊົງເລືອກແລ້ວ ຍ້ອນຄວາມບໍ່ເຊື່ອແລະຄວາມກະບົດຂອງພວກເຂົາ ແລະພຣະອົງໄດ້ສຳແດງພຣະອົງແກ່ຄົນຕ່າງຊາດທີ່ບໍ່ໄດ້ປະຕິເສດແສງສະຫວ່າງຈາກສະຫວັນ. ແມ່ໝ້າຍໃນເມືອງຊາເຣັບຕາ ກັບນາອາມານຊາວຊີເຣຍ ໄດ້ດໍາເນີນຊີວິດຕາມຄວາມຈິງທີ່ພວກເຂົາໄດ້ຮັບ ດັ່ງນັ້ນ ຈຶ່ງຖືວ່າມີຄວາມຊອບທໍາຫຼາວກວ່າຊົນຊາດທີ່ພຣະເຈົ້າຊົງເລືອກ ເຊິ່ງໄດ້ປະຖິ້ມພຣະອົງແລະຫຼັກສິນທໍາໄປແລກກັບຄວາມສະດວກສະບາຍແລະກຽດສັກສີຝ່າຍໂລກ. {AA 416.3}

// {AA 417.1}

ພຣະເຢຊູໄດ້ບອກຄວາມຈິງອັນໜ້າຢ້ານແກ່ພວກຢິວໃນເມືອງນາຊາວ່າ ຜູ້ປະກາດພຣະທໍາຂອງພຣະເຈົ້າບໍ່ມີຄວາມປອດໄພໃນຊາດອິດສະຣາເອນທີ່ຫຼົງຫ່າງເຫີນຈາກພຣະເຈົ້າ. ປະຊາຊົນອິດສະຣາເອນຈະບໍ່ເຫັນຄຸນຄ່າຫຼືຮັກຫອມເພິ່ນ. ພວກຜູ້ນໍາຢິວອ້າງວ່າຕົນເອງຫ້າວຫັນໃນການຖວາຍກຽດແດ່ພຣະເຈົ້າແລະເອົາໃຈໃສ່ຄວາມຜາສຸກຂອງປະເທດຊາດບ້ານເມືອງ. ທີ່ຈິງແລ້ວ ພວກເຂົາເປັນສັດຕູຂອງພຣະເຈົ້າແລະເປັນສັດຕູຂອງຊາດ. ທັງຄໍາສອນແລະແບບຢ່າງຂອງພວກເຂົາໄດ້ນໍາພາປະຊາຊົນໃຫ້ຫ່າງເຫີນຈາກພຣະເຈົ້າຊັກໄຊ້ ຈົນພຣະອົງບໍ່ສາມາດປົກປ້ອງພວກເຂົາໄດ້ ເມື່ອໄພພິບັດມາເຢືອນ. {AA 417.1}

// {AA 417.2}

ສໍາລັບໃນກໍລະນີຂອງອາຈານໂປໂລແລ້ວ ຄໍາຕໍາໜິຕິຕຽນຂອງພຣະເຢຊູ ແມ່ນຖືກທັງພວກຢິວທີ່ບໍ່ເຊື່ອແລະພວກພີ່ນ້ອງທີ່ເຊື່ອ. ຖ້າພວກຜູ້ນໍາຄຣິສຕະຈັກເຊົາຕໍ່ຕ້ານອາຈານໂປໂລແທ້ ແລະ ຍອມຮັບວ່າ ເພິ່ນເປັນຜູ້ທີ່ພຣະເຈົ້າຊົງເອີ້ນໃຫ້ປະກາດຂ່າວປະເສີດໃຫ້ແກ່ຄົນຕ່າງຊາດໂດຍສະເພາະ ພຣະເຈົ້າກໍຄົງຈະຮັກສາອາຈານໂປໂລໄວ້ໃຫ້ຢູ່ນໍາພວກເຂົາຕໍ່ໄປ. ພຣະເຈົ້າບໍ່ໄດ້ປະສົງໃຫ້ການຮັບໃຊ້ຂອງອາຈານໂປໂລສິ້ນສຸດລົງກະທັນຫັນ ແຕ່ພຣະອົງບໍ່ໄດ້ເຮັດການອັດສະຈັນເພື່ອແກ້ໄຂສະຖານະການທີ່ເກີດຂຶ້ນຍ້ອນການກະທໍາຂອງພວກຜູ້ນໍາຄຣິສຕະຈັກໃນນະຄອນເຢຣູຊາເລັມ. {AA 417.2}

// {AA 417.3}

ໃນສະໄໝຂອງເຮົາອັກຄະຕິແບບດຽວກັນນີ້ກໍຍັງສົ່ງຜົນແບບດຽວກັນ. ຄວາມລະເລີຍ ບໍ່ເຫັນຄູນຄ່າແລະບໍ່ພັດທະນສິ່ງທີ່ພຣະເຈົ້າປະທານໃຫ້ ເປັນເຫດໃຫ້ຄຣິສຕະຈັກຂາດພຣະພອນຫຼາຍ(ແນວ/ຢ່າງ). ມີຫຼາຍເທື່ອທີ່ພຣະເຈົ້າຈະຕໍ່ອາຍຸຂອງຜູ້ຮັບໃຊ້ ຖ້າຫາກວ່າພີ່ນ້ອງສະມາຊິກເຫັນຄູນຄ້າການຮັບໃຊ້ຂອງຄົນນັ້ນໆ. ແຕ່ວ່າບາງຄັ້ງ ຖ້າຄຣິສຕະຈັກປ່ອຍໃຫ້ຊາຕານບິດເບືອນຄວາມເຂົ້າໃຈ ເຮັດໃຫ້ຕີຄວາມໝາຍແລະນໍາໃຊ້ຄໍາສອນຂອງຜູ້ຮັບໃຊ້ໃນທາງທີ່ຜິດ ລວມທັງຂັດຂວາງຜູ້ຮັບໃຊ້ຄົນນັ້ນ ພຣະເຈົ້າຈະຖອນພຣະພອນຂອງພຣະອົງຄືນ. {AA 417.3}

// {AA 418.1}

ຊາຕານພາຍາຍາມຢູ່ຕະຫຼອດເວລາເພື່ອທໍາລາຍແລະສ້າງຄວາມທໍ້ຖອຍໃຫ້ແກ່ຄົນທີ່ພຣະເຈົ້າຊົງເລືອກໃຫ້ເຮັດພາລະກິດອັນປະເສີດແລະຍິ່ງໃຫຍ່. ຄົນເຫຼົ່ານັ້ນອາດຈະພ້ອມທີ່ຈະເສຍສະຫຼະຊີວິດເພື່ອໃຫ້ວຽກງານຂອງພຣະຄຣິສມີຄວາມກ້າວໜ້າ ແຕ່ວ່າຊາຕານຈະພະຍາຍາມປັ່ນປ່ວນພີ່ນ້ອງຜູ້ເຊື່ອໃຫ້ຂາດຄວາມເຊື່ອໝັ້ນໃນຜູ້ຮັບໃຊ້ເຫຼົ່ານັ້ນ ເຊິ່ງຖ້າຂາດຄວາມເຊື່ອໝັ້ນແລ້ວການຮັບໃຊ້ຂອງຄົນເຫຼົ່ານັ້ນຈະບໍ່ເກີດຜົນເທົ່າທີ່ຄວນ. ຫຼາຍຄັ້ງ ຊາຕານປະສົບຜົນສໍາເລັດໃນການທໍາລາຍຜູ້ຮັບໃຊ້ຂອງພຣະເຈົ້າຜ່ານຜູ້ເຊື່ອດ້ວຍກັນ ຈົນພຣະເຈົ້າເມດຕາໃຫ້ຜູ້ຮັບໃຊ້ຂອງພຣະອົງພັກຜ່ອນ. ເມື່ອຜູ້ຮັບໃຊ້ເຫຼົ່ານັ້ນໝົດລົມຫາຍໃຈ ບໍ່ມີສຽງຕັກເຕືອນແລະໃຫ້ກໍາລັງໃຈແລ້ວ ຜູ້ເຊື່ອທີ່ດື້ດ້ານທັງຫຼາຍຈຶ່ງເຫັນຄຸນຄ່າຂອງພຣະພອນທີ່ພວກເຂົາໄດ້(ຢຽດຢ້ຳ/ປະຖິ້ມ/). ຄວາມຕາຍຂອງຜູ້ຮັບໃຊ້ອາດບັນລຸໃນສິ່ງທີ່ຊີວິດຂອງພວກເຂົາບໍ່ອາດບັນລຸໄດ້. {AA 418.1}
