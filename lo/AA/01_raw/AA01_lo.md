#let todo(content) = text(
  fill: red, 
  weight: "bold", 
  size: 1.1em, 
  content
)

= 1

== ພຣະປະສົງຂອງພຣະເຈົ້າສໍາລັບຄຣິສຕະຈັກ


ຄຣິສຕະຈັກເປັນຕົວແທນຂອງພຣະເຈົ້າທີ່ໄດ້ຮັບການແຕ່ງຕັ້ງເພື່ອຄວາມລອດພົ້ນຂອງມະນຸດ; ຄຣິສຕະຈັກຖືກແຕ່ງຕັ້ງຂຶ້ນເພື່ອການຮັບໃຊ້ ແລະ ມີໜ້າທີ່ປະກາດຂ່າວປະເສີດໃຫ້ແກ່ຊາວໂລກ. ຕັ້ງແຕ່ຕົ້ນເດີມມາ #todo[ພຣະເຈົ້າຊົງມີແຜນການໃຫ້ຄວາມສົມບູນ ແລະ ຄວາມພຽງພໍ]ຂອງພຣະອົງສະແດງອອກຜ່ານຄຣິສຕະຈັກ. #todo[ສະມາຊິກຄຣິສຕະຈັກ ຄືຜູ້ທີ່ພຣະເຈົ້າຊົງຮຽກເອີ້ນໃຫ້ອອກຈາກຄວາມມືດມາສູ່ແສງສະຫວ່າງອັນໃສແຈ້ງ. ເຂົາທັງຫລາຍຕ້ອງສະແດງໃຫ້ເຫັນສະຫງ່າຣາສີຂອງພຣະອົງ.] ຄຣິສຕະຈັກແມ່ນຄັງພຣະຄຸນຂອງພຣະຄຣິສ; ແລະຜ່ານທາງຄຣິສຕະຈັກນັ້ນ “ຜູ້ຄອບຄອງແລະຜູ້ມີອໍານາດໃນສະຫວັນສະຖານ” ຈະໄດ້ເຫັນການສໍາແດງຄວາມຮັກຂອງພຣະເຈົ້າ#todo[ຄັ້ງສຸດທ້າຍ]ຢ່າງສົມບູນ. (ເອເຟໂຊ 3:10.) {AA 9.1}

ໃນພຣະຄໍາພີໄດ້ມີການບັນທຶກພຣະສັນຍາອັນໜ້າປິຕິຍິນດີຫຼາຍປະການກ່ຽວກັບຄຣິສຕະຈັກ. “ພຣະວິຫານຂອງເຮົາຈະເປັນທີ່ເອີ້ນວ່າ, ‘ວິຫານແຫ່ງການໄຫວ້ວອນສໍາລັບທຸກຊົນຊາດ.’” (ເອຊາຢາ 56:7.) “ເຮົາຈະອວຍພອນພວກເຂົາແລະອະນຸຍາດໃຫ້ພວກເຂົາຢູ່ອ້ອມຮອບເນີນພູສັກສິດຂອງເຮົາ. ໃນທີ່ນັ້ນ, ເຮົາຈະອວຍພອນໃຫ້ມີນໍ້າຝົນຕາມ [ລະດູການ].” “ເຮົາຈະມອບທົ່ງນາອັນອຸດົມສົມບູນໃຫ້ພວກເຂົາ ແລະ ຈະໃຫ້ການອຶດຢາກໃນດິນແດນສິ້ນສຸດໄປ. ຊົນຊາດອື່ນໆຈະບໍ່ໝິ່ນປະໝາດພວກເຂົາອີກຕໍ່ໄປ. ທຸກຄົນຈະຮູ້ວ່າເຮົາແມ່ນອົງພຣະຜູ້ເປັນເຈົ້າ ພຣະເຈົ້າຂອງພວກເຂົາສະຖິດກັບພວກເຂົາ ແລະພວກເຂົາຄືຄອບຄົວຊາດອິດສະຣາເອນ ເປັນປະຊາຊົນຂອງເຮົາ. ພຣະເຈົ້າຢາເວ ພຣະເຈົ້າກ່າວດັ່ງນີ້ແຫຼະ. ພວກເຈົ້າຜູ້ເປັນຝູງແກະຂອງເຮົາເອີຍ ພວກເຈົ້າເປັນປະຊາຊົນຂອງເຮົາ ແລະເຮົາເປັນພຣະເຈົ້າຂອງພວກເຈົ້າ. ພຣະເຈົ້າຢາເວພຣະເຈົ້າກ່າວດັ່ງນີ້ແຫຼະ.” #todo[check for better version(ເອເສກຽນ 34:26, 29–31).] {AA 9.2}

“ອົງພຣະຜູ້ເປັນເຈົ້າກ່າວວ່າ ເຈົ້າທັງຫຼາຍເປັນພະຍານຂອງເຮົາ ເຮົາໄດ້ເລືອກພວກເຈົ້າໃຫ້ມາເປັນຜູ້ຮັບໃຊ້ ເພື່ອວ່າຈະໄດ້ຮູ້ແລະຈະໄດ້ເຊື່ອໃນເຮົາ ເຂົ້າໃຈວ່າເຮົາແຕ່ຜູ້ດຽວຊົງເປັນພຣະເຈົ້າ. ນອກຈາກເຮົາແລ້ວບໍ່ມີພະຕົນອື່ນອີກເລີຍ ບໍ່ເຄີຍມີມາແຕ່ໃດໆ ແລະຈະບໍ່ມີຈັກເທື່ອ. ເຮົາຜູ້ດຽວເທົ່ານັ້ນທີ່ເປັນອົງພຣະຜູ້ເປັນເຈົ້າເດີ ເຮົາແຕ່ຜູ້ດຽວຊ່ວຍຊູພວກເຈົ້າໃຫ້ພົ້ນໄດ້. ເຮົາກ່າວລ່ວງໜ້າສິ່ງທີ່ຕ້ອງເກີດຂຶ້ນມາ ແຕ່ແລ້ວເຮົາກໍໄດ້ມາຊ່ວຍເຫຼືອພວກເຈົ້າໄວ້. ບັນດາພະຕ່າງຊາດບໍ່ເຄີຍເຮັດຢ່າງນີ້ເລີຍ ພວກເຈົ້າເປັນພະຍານໃຫ້ເຮົາໄດ້.” “ເຮົາຄືອົງພຣະຜູ້ເປັນເຈົ້າ ເອີ້ນເຈົ້າຕາມແຜນການອັນສັດຊື່ຂອງເຮົາທີ່ໃຫ້ຄວາມຍຸຕິທໍາແກ່ໂລກ ໂດຍທາງເຈົ້າເຮົາຈະເຮັດພັນທະສັນຍາກັບທຸກຄົນ ແລະເຮົາຈະໃຫ້ແສງແຈ້ງແກ່ຊາວໂລກ. ເຈົ້າຈະເຮັດໃຫ້ຄົນຕາບອດໄດ້ເຫັນຮຸ່ງ ປົດປ່ອຍຄົນໃນຄຸກມືດໃຫ້ເປັນເສລີ.” (ເອຊາຢາ 43:10–12; 42:6, 7.) {AA 10.1}

“ອົງພຣະຜູ້ເປັນເຈົ້າກ່າວຕໍ່ປະຊາຊົນຂອງພຣະອົງວ່າ, ‘ເມື່ອເຖິງເວລາທີ່ຈະຊ່ວຍເຈົ້າໃຫ້ພົ້ນ ເຮົາຈະເຫັນໃຈເຈົ້າແລະຕອບຄໍາຮ້ອງຂໍ ຈະເຝົ້າເບິ່ງແຍງຮັກສາແລະປົກປ້ອງເຈົ້າໄວ້ ໂດຍທາງເຈົ້າ ເຮົາຈະຕັ້ງພັນທະສັນຍາກັບຊົນຊາດທັງຫຼາຍທີ່ຢູ່ໃນໂລກນີ້. ເຮົາຈະນໍາເຈົ້າໃຫ້ຕັ້ງຖິ່ນຖານເທື່ອໃໝ່ໃນດິນແດນທີ່ເວລານີ້ຮົກຮ້າງຫວ່າງຄົນ. ເຮົາຈະກ່າວແກ່ພວກທີ່ເປັນຊະເລີຍວ່າ, ‘ຈົ່ງພາກັນເປັນອິດສະຫຼະເຖີດ’ ແລະກ່າວແກ່ຜູ້ທີ່ຢູ່ໃນຄວາມມືດວ່າ, ‘ຈົ່ງອອກມາສູ່ແສງແຈ້ງສາ’ ພວກເຂົາຈະເປັນດັ່ງຝູງແກະທີ່ກິນຫຍ້າຢູ່ຕາມເນີນພູພຸ້ນ. ພວກເຂົາຈະບໍ່ຫິວເຂົ້າ ແລະຢາກກິນນໍ້າອີກຕໍ່ໄປ ຕາເວັນແລະຖິ່ນແຫ້ງແລ້ງກັນດານຈະບໍ່ທໍາຮ້າຍ ດ້ວຍວ່າ, ພວກເຂົາມີຜູ້ນໍາພາທີ່ຮັກແພງພວກເຂົາຫຼາຍ ພຣະອົງຈະນໍາພາພວກເຂົາໄປສູ່ບໍ່ນໍ້າພຸ. ເຮົາຈະສ້າງທາງຫຼວງຂ້າມພູເຂົາທັງຫຼາຍ ກຽມຫົນທາງໃຫ້ປະຊາຊົນຂອງເຮົາທຽວໄດ້… {AA 10.2}

“‘ຟ້າສະຫວັນເອີຍ ຈົ່ງຮ້ອງເພງສັນລະເສີນ ແຜ່ນດິນໂລກເອີຍ ຈົ່ງໂຫ່ຮ້ອງຢ່າງຊົມຊື່ນ ຈົ່ງໃຫ້ພູເຂົາທຸກໜ່ວຍໂຫ່ຮ້ອງເປັນສຽງເພງດັງໆ ອົງພຣະຜູ້ເປັນເຈົ້າຈະອອຍໃຈປະຊາຊົນຂອງພຣະອົງ; ປະຊາຊົນຂອງພຣະອົງຜູ້ທີ່ໄດ້ທົນທຸກທໍລະມານ ພຣະອົງຈະເມດຕາປະຊາຊົນເຫຼົ່ານັ້ນ. ແຕ່ປະຊາຊົນຊາວເຢຣູຊາເລັມນັ້ນເວົ້າວ່າ, ‘ອົງພຣະຜູ້ເປັນເຈົ້າປະຖິ້ມແລະລືມໄລພວກເຮົາ.’ ດັ່ງນັ້ນ ອົງພຣະຜູ້ເປັນເຈົ້າຈຶ່ງໂຕ້ຕອບຄືນໄປວ່າ, ‘ຍິງຜູ້ໜຶ່ງລືມໄລລູກທີ່ຕົນຄອດໄດ້ຫຼືບໍ? ເຖິງວ່າແມ່ຈະລືມໄລລູກຂອງຕົນກໍຕາມ ແຕ່ເຮົາຈະບໍ່ລືມໄລພວກເຈົ້າຈັກເທື່ອ.’ ນະຄອນເຢຣູຊາເລັມ ເຮົາລືມໄລເຈົ້າບໍ່ໄດ້ເລີຍ ເຮົາຂຽນຊື່ເຈົ້າໃສ່ຝາມືຂອງເຮົາແລ້ວ.” (ເອຊາຢາ 49:8–16.) {AA 11.1}

ຄຣິສຕະຈັກແມ່ນປ້ອມຍາມ ຄືບ່ອນລີ້ໄພ ທີ່ພຣະເຈົ້າຊົງຕັ້ງໄວ້ໃນໂລກທີ່ກະບົດຕໍ່ພຣະອົງ. ການທໍລະຍົດຕໍ່ຄຣິສຕະຈັກຖືວ່າເປັນການທໍລະຍົດຕໍ່ພຣະເຈົ້າຜູ້ຊົງໄຖ່ມະນຸດດ້ວຍພຣະໂລຫິດຂອງພຣະບຸດອົງດຽວຂອງພຣະອົງ. ຕັ້ງແຕ່ໃດໆມາຄຣິສຕະຈັກປະກອບດ້ວຍຄົນທີ່ຊື່ສັດ. ໃນທຸກຍຸກທຸກສະໄໝ ພຣະເຈົ້າຊົງມີຜູ້ເຝົ້າຍາມຂອງພຣະອົງທີ່ສິດສອນຄົນໃນຍຸກສະໄໝດັ່ງກ່າວ. ຜູ້ເຝົ້າຍາມເຫຼົ່ານີ້ປະກາດເຕືອນ; ແລະເມື່ອພວກເຂົາໝົດໜ້າທີ່ແລ້ວ ຄົນອື່ນກໍລຸກຂຶ້ນສືບທອດໜ້າທີ່ດັ່ງກ່າວ. ພຣະເຈົ້າຊົງຕັ້ງພັນທະສັນຍາໃຫ້ຄົນເຫຼົ່ານີ້ຕິດສະໜິດກັບພຣະອົງ ແລະຊົງໃຊ້ຄົນເຫຼົ້ານີ້ເພື່ອເຮັດໃຫ້ຄຣິສຕະຈັກໃນໂລກແລະໃນສະຫວັນມີຄວາມປອງດອງກັນ. ພຣະອົງຊົງສົ່ງທູດສະຫວັນຂອງພຣະອົງລົງມາບົວລະບັດຮັກສາຄຣິສຕະຈັກ ແລະຄວາມຊົ່ວຮ້າຍຕ່າງໆຂອງນະຮົກກໍບໍ່ສາມາດເອົາຊະນະຄຣິສຕະຈັກຂອງພຣະອົງໄດ້. {AA 11.2}

ພຣະເຈົ້າຊົງປົກປັກຮັກສາຄຣິສຕະຈັກຂອງພຣະອົງຕະຫຼອດເວລາຫຼາຍສະຕະວັດທີ່ມີການກົດຂີ່ຂົ່ມເຫັງ, ມີຄວາມຄັດແຍ້ງ ແລະ ມີຄວາມມືດຄອບງຳ. ບໍ່ມີສິ່ງຮ້າຍໃດໆເກີດຂຶ້ນຕໍ່ຄຣິສຕະຈັກໂດຍທີ່ພຣະອົງບໍ່ໄດ້ກຽມພ້ອມຮັບມື; ບໍ່ມີອໍານາດໃດໆຕໍ່ຕ້ານວຽກງານຂອງພຣະອົງໂດຍທີ່ພຣະອົງບໍ່ຮູ້ເຫັນລ່ວງໜ້າ. ທຸກສິ່ງເກີດຂຶ້ນຕາມທີ່ພຣະອົງຊົງກ່າວໄວ້ລ່ວງໜ້າ. ພຣະອົງບໍ່ໄດ້ປະຖິ້ມຄຣິສຕະຈັກ ແຕ່ຊົງກ່າວຄໍາພະຍາກອນເຖິງເລື່ອງທີ່ຈະເກີດຂຶ້ນ ແລະຖ້ອຍຄໍາທີ່ພວກຜູ້ເຜີຍພຣະທຳໄດ້ກ່າວຕາມການດົນໃຈຂອງພຣະວິນຍານຂອງພຣະອົງກໍເປັນໄປຕາມທີ່ກ່າວໄວ້. ພຣະປະສົງຂອງພຣະເຈົ້າຈະສໍາເລັດທຸກປະການ. ພຣະບັນຍັດຂອງພຣະອົງກໍຕິດແໜ້ນກັບບັນລັງຂອງພຣະອົງ ແລະບໍ່ມີອໍານາດຊົ່ວຮ້າຍໃດໆສາມາດທໍາລາຍໄດ້. ພຣະເຈົ້າຊົງບັນດານແລະປົກປ້ອງຄວາມຈິງເອົາໄວ້ ແລະຄວາມຈິງຈະມີໄຊເໜືອການຕໍ່ຕ້ານທຸກຢ່າງ. {AA 11.3}

ໃນສະໄໝຕ່າງໆທີ່ຄວາມມືດດ້ານຈິດວິນຍານຄອບງຳຢູ່, ຄຣິສຕະຈັກຂອງພຣະເຈົ້າປຽບເໝືອນເມືອງທີ່ຕັ້ງຢູ່ເທິງໂນນພູ. ຈາກສະໄໝໜຶ່ງສູ່ອີກສະໄໝໜຶ່ງ ຈາກຮຸ່ນຄົນນີ້ຕົກທອດສູ່ຮຸ່ນຄົນອື່ນ ຫຼັກຄວາມຈິງອັນບໍລິສຸດຂອງພຣະເຈົ້າໄດ້ປາກົດໃຫ້ຮູ້ຕາມສະພາບການຂອງຄົນຮຸ່ນນັ້ນ. ເຖິງແມ່ນວ່າຄຣິສຕະຈັກຈະເບິ່ງຄືອ່ອນແອ ແລະ ບົກຜ່ອງກໍຕາມ ແຕ່ພຣະເຈົ້າກໍຍັງໄດ້ສະແດງຄວາມຫ່ວງໄຍອັນພິເສດຕໍ່ຄຣິສຕະຈັກເໜືອສິ່ງອື່ນໃດໃນໂລກ. ຄຣິສຕະຈັກແມ່ນຈໍພາບທີ່ສາຍໃຫ້ເຫັນພຣະຄຸນຂອງພຣະເຈົ້າ, ເປັນບ່ອນທີ່ພຣະອົງສໍາແດງພະລັງອໍານາດແຫ່ງການປ່ຽນແປງຈິດໃຈມະນຸດ. {AA 12.1}

ພຣະຄຣິສຊົງຖາມວ່າ “ອານາຈັກຂອງພຣະເຈົ້າຈະປຽບຄືຫຍັງ? ຫຼືຈະໃຊ້ຄໍາອຸປະມາຢ່າງໃດເພື່ອອະທິບາຍເຖິງອານາຈັກນີ້?” (ມາຣະໂກ 4:30). ພຣະອົງບໍ່ສາມາດຍົກເອົາອານາຈັກໃນໂລກມາປຽບທຽບໃສ່ອານາຈັກແຫ່ງສະຫວັນ. ໃນສັງຄົມມະນຸດບໍ່ມີສິ່ງໃດປຽບປານແຜ່ນດິນສະຫວັນໄດ້. ຜູ້ປົກຄອງອານາຈັກໃນໂລກປົກຄອງດ້ວຍກໍາລັງຝ່າຍເນື້ອໜັງ ແຕ່ໃນອານາຈັກຂອງພຣະຄຣິສ ຫ້າມບໍ່ໃຫ້ໃຊ້ອາວຸດຝ່າຍເນື້ອໜັງ ຫຼື ເຄື່ອງມືແຫ່ງການບີບບັງຄັບ. ອານາຈັກຂອງພຣະເຈົ້ານໍາຄວາມຮຸ່ງເຮືອງ ແລະ ຄວາມສູງສົ່ງມາສູ່ມະນຸດ. ຄຣິສຕະຈັກຂອງພຣະອົງແມ່ນສັງຄົມແຫ່ງຊິວິດອັນບໍລິສຸດ, ປະກອບດ້ວຍພຣະວິນຍານບໍລິສຸດ ແລະ ພອນສະຫວັນຕ່າງໆ. ສະມາຊິກຄຣິສຕະຈັກຄວນພົບຄວາມສຸກໃນການຊ່ວຍໃຫ້ຄົນອື່ນມີຄວາມສຸກ. {AA 12.2}

#todo[ແຜນການຂອງພຣະເຈົ້າເປັນແຜນການທີ່ດີເລີດ ຊົງວາງອອກເພື່ອໃຫ້ພຣະນາມຂອງພຣະອົງໄດ້ຮັບການສັນລະເສີນຜ່ານຄຣິສຕະຈັກ.] ແຜນການນີ້ໄດ້ເຜີຍໃຫ້ຮູ້ໃນນິມິດຂອງເອເສກຽນ ກ່ຽວກັບແມ່ນໍ້າທີ່ປິ່ນປົວໂລກໄພໄຂ້ເຈັບ: “ນໍ້ານີ້ໄຫຼຜ່ານດິນແດນໄປທາງທິດຕາເວັນອອກ ແລະ ໄຫຼໄປສູ່ຮ່ອມພູຈໍເດນແລະໄປສູ່ທະເລຕາຍ. ເມື່ອໄຫຼລົງໄປໃນທະເລຕາຍ ນໍ້ານີ້ກໍເຮັດໃຫ້ນ້ຳເຄັມໃນທະເລຕາຍກາຍເປັນນໍ້າຈືດ…ບ່ອນໃດທີ່ລໍານໍ້ານີ້ໄຫຼໄປ ບ່ອນນັ້ນກໍຈະມີສັດແລະປາທຸກໆຊະນິດ. ແຕ່ລະຟາກຂອງລໍານໍ້ານັ້ນຈະມີຕົ້ນໄມ້ທຸກຊະນິດເກີດຂຶ້ນເພື່ອເປັນອາຫານ. ໃບຂອງຕົ້ນໄມ້ເຫຼົ່ານັ້ນຈະບໍ່ແຫ່ວຈັກເທື່ອ ແລະຕົ້ນໄມ້ນັ້ນຈະບໍ່ຢຸດເປັນໝາກຈັກເທື່ອ. ຕົ້ນໄມ້ເຫຼົ່ານີ້ຈະໃຫ້ໝາກໄມ້ສົດແຕ່ລະເດືອນ ເພາະໄດ້ຮັບນໍ້າຫຼໍ່ລ້ຽງທີ່ໄຫຼມາຈາກພຣະວິຫານ. ຕົ້ນໄມ້ຕ່າງໆຈະໃຫ້ໝາກໄມ້ເປັນອາຫານ ແລະໃບຂອງມັນກໍຈະຖືກນໍາມາເພື່ອໃຊ້ໃນການປິ່ນປົວຄົນ.” (ເອເສກຽນ 47:8–12.) {AA 13.1}

ຕັ້ງແຕ່ຕົ້ນເດີມມາ ພຣະເຈົ້າໄດ້ອວຍພອນຊາວໂລກຜ່ານຄົນຂອງພຣະອົງ. ໃນສະໄໝບູຮານພຣະເຈົ້າຊົງຕັ້ງໂຢເຊັບໃຫ້ເປັນຄືນ້ຳພຸແຫ່ງຊີວິດແກ່ປະເທດເອຢິບ. ແລ້ວເນື່ອງຈາກຄວາມສັດຊື່ຂອງໂຢເຊັບ ປະຊາຊົນເອຢິບທັງໝົດຈຶ່ງບໍ່ຈິບຫາຍ. ພຣະເຈົ້າຊົງຊ່ວຍຊີວິດຂອງນັກປາດທັງຫຼາຍໃນບາບີໂລນຜ່ານທາງດານີເອນ ແລະການຊ່ວຍຊີວິດທັງສອງເລື່ອງນີ້ເປັນບົດຮຽນ ແລະເປັນຕົວຢ່າງຂອງພຣະພອນດ້ານຈິດວິນຍານທີ່ຊາວໂລກສາມາດໄດ້ຮັບ ຄັນແມ່ນວ່າພວກເຂົາມີຄວາມຕິດສະໜິດກັບພຣະເຈົ້າທີ່ໂຢເຊັບແລະດານີເອນນະມັດສະການ. ທຸກຄົນທີ່ມີພຣະຄຣິສສະຖິດໃນໃຈ ຄືຜູ້ທີ່ແບ່ງປັນຄວາມຮັກຂອງພຣະອົງໃຫ້ແກ່ຊາວໂລກ ລ້ວນແລ້ວແຕ່ເປັນຜູ້ຮັບໃຊ້ທີ່ຮ່ວມງານກັບພຣະເຈົ້າເພື່ອນໍາພອນມາສູ່ມະນຸດຊາດ. ເມື່ອຜູ້ນັ້ນຮັບເອົາພຣະຄຸນຈາກພຣະຜູ້ຊ່ວຍໃຫ້ລອດ ແລະ ແບ່ງປັນໃຫ້ຄົນອື່ນ ກໍຈະມີພຣະພອນຝ່າຍຈິດວິນຍານຫຼັ່ງໄຫຼອອກຈາກທຸກດ້ານຂອງຊີວິດ. {AA 13.2}

ພຣະເຈົ້າຊົງເລືອກຊາວອິດສະຣາເອນໃຫ້ເປີດເຜີຍພຣະລັກສະນະຂອງພຣະອົງໃຫ້ຊາວໂລກເຫັນ. ພຣະອົງຊົງປາຖະໜາໃຫ້ຊາດນີ້ເປັນດັ່ງບໍ່ນ້ຳພຸແຫ່ງຄວາມລອດພົ້ນທ່າມກາງມະນຸດໂລກ. ພຣະອົງໄດ້ມອບພຣະທໍາແຫ່ງສະຫວັນ ຄືພຣະປະສົງຂອງພຣະອົງເອງໃຫ້ແກ່ພວກເຂົາ. ໃນຍຸກເລີ່ມຕົ້ນຂອງປະເທດອິດສະຣາເອນ ບັນດາຊາດຕ່າງໆໃນໂລກໄດ້ເສື່ອມໂຊມດ້ານສິນລະທໍາ ເລີຍເຮັດໃຫ້ເຂົາທັງຫຼາຍຫຼົງລືມພຣະເຈົ້າ. ທີ່ຈິງແລ້ວ ຊາດເຫຼົ່ານີ້ເຄີຍຮູ້ຈັກພຣະອົງມາກ່ອນ “ແຕ່ພວກເຂົາບໍ່ໄດ້ຖວາຍກຽດໃຫ້ແກ່ພຣະອົງສົມກັບການຊົງເປັນພຣະເຈົ້າ ທັງບໍ່ໄດ້ໂມທະນາພຣະຄຸນພຣະອົງ ກົງກັນຂ້າມ ຄວາມຄິດຂອງພວກເຂົາກໍຊໍ້າກາຍເປັນສິ່ງໄຮ້ປະໂຫຍດ ແລະໃຈໂງ່ຂອງພວກເຂົາກໍມືດມົວໄປ.” (ໂຣມ 1:21.) ເຖິງຢ່າງນັ້ນກໍຕາມ ພຣະເຈົ້າກໍຍັງມີຄວາມເມດຕາ ແລະບໍ່ທໍາລາຍພວກເຂົາໃຫ້ສູນສິ້ນໄປຈາກໂລກ. ພຣະອົງຊົງໃຫ້ໂອກາດແກ່ພວກເຂົາອີກ ເພື່ອໃຫ້ຮູ້ຈັກພຣະອົງ ຜ່ານຊາດທີ່ພຣະອົງຊົງເລືອກໄວ້. ພິທີຖວາຍບູຊາຕ່າງໆຂອງຄົນອິດສະຣາເອນເປັນບົດຮຽນໃຫ້ຮູ້ວ່າພຣະຄຣິສຈະຖືກຄຶງເທິງໄມ້ກາງແຂນເພື່ອທຸກຊົນຊາດ ແລະຜູ້ໃດກໍຕາມທີ່ເພິ່ງພາໃນພຣະອົງ ຜູ້ນັ້ນຈະໄດ້ຮັບຊີວິດ. ພຣະຄຣິສເປັນຮາກຖານລະບົບພິທີກຳຂອງຄົນຢິວ. ຮູບແບບແລະສັນຍາລັກຕ່າງໆແມ່ນຄໍາພະຍາກອນແຫ່ງຂ່າວປະເສີດທີ່ສຳແດງເຖິງພຣະສັນຍາແຫ່ງການຊົງໄຖ່. {AA 14.1}

ແຕ່ຊາວອິດສະຣາເອນໄດ້ຫຼົງລືມສິດທິພິເສດອັນສູງສົ່ງໃນການເປັນຕົວແທນຂອງພຣະເຈົ້າ. ພວກເຂົາໄດ້ຫຼົງລືມພຣະເຈົ້າ ແລະ ບໍ່ໄດ້ເຮັດໜ້າທີ່ອັນປະເສີດຂອງຕົນ ພຣະພອນທັງຫຼາຍທີ່ພວກເຂົາໄດ້ຮັບບໍ່ໄດ້ກາຍເປັນພຣະພອນສໍາລັບຊາວໂລກ. ແຕ່ກົງກັນຂ້າມ ພວກເຂົາໃຊ້ຜົນປະໂຫຍດທັງໝົດເພື່ອປະດັບຕົນເອງ ແລະໃນຂະນະດຽວກັນກໍຕີໂຕອອກຫ່າງຈາກຊາວໂລກເພື່ອໜີຈາກການທົດລອງ. ພຣະເຈົ້າຊົງມີຂໍ້ຫ້າມບໍ່ໃຫ້ເຂົ້າສັງຄົມກັບຄົນທີ່ກາບໄຫວ້ຮູບເຄົາລົບເພື່ອປ້ອງກັນພວກເຂົາບໍ່ໃຫ້ເຮັດຄືຄົນຕ່າງຊາດ ແຕ່ພວກເຂົາໄດ້ໃຊ້ສິ່ງນີ້ເປັນກໍາແພງ#todo[checkຂັ້ນລະຫວ່າງ]ຕົນເອງກັບຊາດອື່ນ. ຄົນອິດສະຣາເອນໂກງພຣະເຈົ້າໂດຍການບໍ່ຮັບໃຊ້ພຣະອົງຕາມທີ່ຊົງຮຽກຮ້ອງ ແລະກໍຍັງໂກງເພື່ອນມະນຸດໂດຍການບໍ່ສິດສອນເລື່ອງສາສະໜາແລະໂດຍການບໍ່ເປັນແບບຢ່າງບໍລິສຸດ. {AA 14.2}

ພວກປະໂຣຫິດ ແລະ ຜູ້ປົກຄອງທັງຫຼາຍຖືປະຕິບັດຕາມພິທີກຳຢ່າງເຄັ່ງຄັດໂດຍບໍ່ຄໍານຶງເຖິງຄວາມໝາຍ. ພວກເຂົາມີຄວາມອີ່ມເຕັມໃນສາສະໜາທີ່ເນັ້ນກົດລະບຽບ ຈຶ່ງບໍ່ສາມາດແບ່ງປັນຄວາມຈິງອັນມີຊີວິດແກ່ຄົນອື່ນໄດ້. ພວກເຂົາຄິດວ່າຄວາມຊອບທໍາຂອງຕົນເອງພຽງພໍແລ້ວ ຈຶ່ງກີດກັນບໍ່ໃຫ້ມີສິ່ງໃໝ່ໆເພີ່ມຕື່ມເຂົ້າມາໃນຄວາມເຊື່ອຖືຂອງພວກຕົນ. ຄວາມປາຖະໜາດີທີ່ພຣະເຈົ້າມີຕໍ່ມະນຸດ ພວກເຂົາຄິດວ່າບໍ່ແມ່ນໄດ້ມາໂດຍທາງອື່ນ ແຕ່ໄດ້ມາຍ້ອນຄຸນງາມຄວາມດີຂອງພວກເຂົາເອງ. ຄວາມເຊື່ອທີ່ສະແດງອອກໂດຍທາງຄວາມຮັກແລະເຮັດໃຫ້ຈິດໃຈບໍລິສຸດນັ້ນມີສ່ວນຮ່ວມກັບສາສະໜາຂອງພວກຟາຣີຊາຍບໍ່ໄດ້ ເພາະວ່າສາສະໜາຂອງພວກເຂົາມີແຕ່ພິທີກຳແລະລະບຽບການຂອງມະນຸດ. {AA 15.1}

ພຣະເຈົ້າຊົງກ່າວຕໍ່ຊາດອິດສະຣາເອນວ່າ: “ເຮົາໄດ້ປູກເຈົ້າໄວ້ດັ່ງປູກຕົ້ນອະງຸ່ນພັນດີ ໂດຍເລືອກເຟັ້ນເອົາມາຈາກພັນດີທີ່ສຸດດ້ວຍ. ແຕ່ເບິ່ງແມ! ເຈົ້າກາຍເປັນຫຍັງໄປແລ້ວຮູ້ບໍ ເຈົ້າເປັນດັ່ງຕົ້ນອະງຸ່ນເນົ່າຫາຄຸນຄ່າບໍ່ໄດ້.” (ເຢເຣມີຢາ 2:21.) “ປະຊາຊົນອິດສະຣາເອນເປັນດັ່ງເຄືອອະງຸ່ນທີ່ມີໝາກດົກ.” (ໂຮເສອາ 10:1.) “ພວກເຈົ້າທີ່ຢູ່ໃນນະຄອນເຢຣູຊາເລັມແລະຢູດາຍເອີຍ ຈົ່ງຕັດສິນລະຫວ່າງຂ້ອຍກັບສວນອະງຸ່ນເບິ່ງດູ. ມີອັນໃດແດ່ທີ່ຂ້ອຍບໍ່ໄດ້ເຮັດສໍາລັບສວນນີ້? ແລ້ວເປັນຫຍັງໝາກອະງຸ່ນຈຶ່ງສົ້ມໝົດ ທັງໆທີ່ຂ້ອຍຫວັງໄວ້ວ່າຈະໄດ້ໝາກອະງຸ່ນຫວານດີ? {AA 15.2}

“‘ບັດນີ້ ຂ້ອຍຈະເຮັດກັບສວນອະງຸ່ນຂອງຂ້ອຍດັ່ງນີ້: ຈະຮື້ໜາມແລະມ້າງຮົ້ວທີ່ລ້ອມມັນນັ້ນອອກ ແລະປ່ອຍໃຫ້ສັດປ່າມາກິນແລະຢຽບຢໍ່າມັນຖິ້ມ. ຂ້ອຍຈະປ່ອຍໃຫ້ຫຍ້າເກີດຂຶ້ນເຕັມໄປທົ່ວ. ຂ້ອຍຈະບໍ່ຕັດແໜງຫຼືພູນດິນ; ແຕ່ຈະປ່ອຍໃຫ້ເຄືອແລະກົກໜາມປົ່ງຂຶ້ນຫຸ້ມຫໍ່. ຂ້ອຍຈະບໍ່ໃຫ້ແມ່ນແຕ່ຝົນຕົກລົງມາຮໍາສວນນັ້ນເລີຍ.’ ສວນອະງຸ່ນຂອງອົງພຣະຜູ້ເປັນເຈົ້າອົງຊົງຣິດອໍານາດຍິ່ງໃຫຍ່ ແມ່ນຊາດອິດສະຣາເອນ ແລະປະຊາຊົນຢູດາແມ່ນເບ້ຍອະງຸ່ນ ເຊິ່ງພຣະອົງໄດ້ປູກໄວ້. ພຣະອົງຄາດຫວັງໃຫ້ພວກເຂົາເຮັດໃນສິ່ງທີ່ດີ ແຕ່ພວກເຂົາມີແຕ່ປະພຶດຕົນເປັນຜູ້ຂ້າຄົນທັງນັ້ນ. ພຣະອົງຄາດຫວັງໃຫ້ພວກເຂົາເຮັດໃນສິ່ງທີ່ຊອບທໍາ ແຕ່ຄົນຮັບເຄາະກໍາຮ້ອງຂໍຄວາມຍຸຕິທໍາທັງນັ້ນ.” (ເອຊາຢາ 5:3–7.) “ພວກເຈົ້າບໍ່ໄດ້ດູແລແກະໂຕທີ່ຈ່ອຍຜອມ, ບໍ່ໄດ້ປິ່ນປົວໂຕທີ່ເຈັບໂຊ, ບໍ່ໄດ້ພັນບາດແຜໃຫ້ໂຕທີ່ຖືກທໍາຮ້າຍ, ບໍ່ໄດ້ນໍາໂຕທີ່ຫຼົງຝູງກັບຄືນມາ, ຫຼືບໍ່ໄດ້ຊອກຫາໂຕທີ່ຫຼົງເສຍໄປ. ແຕ່ພວກເຈົ້າພັດເຮັດກັບພວກເຂົາຢ່າງໂຫດຮ້າຍທາລຸນ.” (ເອເສກຽນ 34:4.) {AA 15.3}

ຜູ້ນໍາຊາວຢິວຄິດວ່າຕົນສະຫຼາດແລ້ວ ບໍ່ຕ້ອງການຄໍາສິດສອນ, ຊອບທໍາແລ້ວ ບໍ່ຕ້ອງການຄວາມພົ້ນ, ມີກຽດສູງແລ້ວ ບໍ່ຕ້ອງການກຽດທີ່ມາຈາກພຣະຄຣິສ ອົງພຣະຜູ້ຊ່ວຍໃຫ້ລອດ. ພຣະອົງໄດ້ເອົາສິດທິພິເສດຕ່າງໆ ໄປຈາກພວກເຂົາເພື່ອມອບໃຫ້ຄົນອື່ນ. ສະຫງ່າລາສີຂອງພຣະເຈົ້າຕ້ອງໄດ້ຮັບການເປີດເຜີຍ ພຣະທໍາຂອງພຣະອົງຕ້ອງສໍາເລັດ. ອານາຈັກຂອງພຣະຄຣິສຕ້ອງຖືກສ້າງໃນໂລກນີ້. ຄວາມພົ້ນຂອງພຣະເຈົ້າຕ້ອງຖືກປະກາດໃນເມືອງຕ່າງໆທີ່ບໍ່ຮູ້ຈັກພຣະອົງ; ສາວົກສິບສອງຄົນຈຶ່ງຖືກເອີ້ນໃຫ້ເຮັດໜ້າທີ່ ເຊິ່ງຜູ້ນຳຊາວຢິວບໍ່ໄດ້ເຮັດ. {AA 16.1}
