= 39

== ສູ້ຄະດີຢູ່ເມືອງກາຍຊາເຣຍ

==== ອີງຕາມ ກິດຈະການ 24.

// {AA 419.1}

ຫ້າມື້ຫຼັງຈາກອາຈານໂປໂລມາຮອດເມືອງກາຍຊາເຣຍ ພວກທີ່ຟ້ອງເພິ່ນພ້ອມກັບເຕຕູໂລ ທະນາຍຄວາມຂອງພວກເຂົາກໍມາຈາກກຸງເຢຣູຊາເລັມ. ການຟັງຄໍາໃຫ້ການໄດ້ເປີດຂຶ້ນໂດຍບໍ່ຕ້ອງລໍຖ້າດົນ. ອາຈານໂປໂລຖືກຄຸມຕົວເຂົ້າມາ ແລ ເຕຕູໂລກໍເລີ່ມກ່າວຟ້ອງເພິ່ນ. ເຕຕູໂລຄິດວ່າຄໍາຍ້ອງຍໍຊົມເຊີຍຈະຖືກໃຈເຟລິກຫຼາຍກວ່າຄວາມຈິງແລະຄວາມຍຸຕິທໍາ ຈຶ່ງໃຊ້ເລ່ລ່ຽມຍ້ອງຍໍຊົມເຊີຍເຟລິກວ່າ: “ພາຍໃຕ້ການນໍາພາອັນສະຫຼາດສ່ອງໃສຂອງທ່ານ ຂ້ານ້ອຍທັງຫຼາຍໄດ້ມີຄວາມສະຫງົບສຸກເປັນເວລາຍາວນານ ແລະການປະຕິຮູບອັນຈໍາເປັນຫຼາຍຢ່າງກໍມີຜົນດີແກ່ປະເທດຊາດຂອງພວກຂ້ານ້ອຍ. ຂ້ານ້ອຍທັງຫຼາຍຍິນດີຮັບເອົາການປະຕິຮູບນີ້ໃນທຸກບ່ອນແລະຕະຫຼອດເວລາ ແລະທັງຮູ້ສຶກຢ່າງເລິກເຊິ່ງວ່າໄດ້ເປັນໜີ້ບຸນຄຸນຕໍ່ທ່ານດ້ວຍ.” {AA 419.1}

// {AA 419.2}

ຈາກນັ້ນເຕຕູໂລກ່າວຄວາມເທັດຢ່າງໜ້າດ້ານ ເພາະວ່າເຟລິກເປັນຄົນຊົ່ວຊ້າ ໜ້າລັງກຽດ. ມີຄົນເວົ້າວ່າ ເຟລິກ “ເຮັດທຸກສິ່ງທຸກຢ່າງຕາມຕັນຫາແລະຄວາມປ່າເຖື່ອນ ໃຊ້ອໍານາດປານກະສັດ ແຕ່ຈິດໃຈຕໍ່າຊ້າຄືຂ້າທາດ.” (ຈາກປື້ມປະຫວັດສາດບູຮານຂອງທ່ານແທຊີຕັດບົທທີ່ 5 ວັກ 9). ຄົນທີ່ໄດ້ຍິນ ຮູ້ວ່າຄໍາເວົ້າຍ້ອງຍໍຂອງເຕຕູໂລບໍ່ມີຄວາມຈິງ ແຕ່ວ່າພວກເຂົາຢາກໃຫ້ອາຈານໂປໂລຖືກໂທດຫຼາຍກວ່າທີ່ຢາກໃຫ້ຄວາມຈິງປາກົດ. {AA 419.2}

// {AA 420.1}

ເຕຕູໂລກ່າວຫາອາຈານໂປໂລວ່າກໍ່ກະບົດ ເຊິ່ງມີໂທດຮ້າຍແຮງ. ຄໍາຕູ່ຫາຂອງເຕຕູໂລມີດັ່ງນີ້: “ພວກຂ້ານ້ອຍເຫັນວ່າຊາຍຄົນນີ້ເປັນໄພອັນຕະລາຍຢ່າງຮ້າຍແຮງຕໍ່ບ້ານເມືອງ, ລາວຍຸແຍ່ໃຫ້ເກີດຄວາມວຸ້ນວາຍຂຶ້ນໃນທ່າມກາງພວກຢິວທົ່ວໂລກນີ້ ແລະລາວກໍເປັນຜູ້ນໍາຂອງລັດທິນາຊາເຣັດ. ອີກປະການໜຶ່ງ ຜູ້ກ່ຽວເຮັດໃຫ້ພຣະວິຫານເສື່ອມເສຍຄວາມສັກສິດ.” ຈາກນັ້ນ ເຕຕູໂລ ເລົ່າວ່າ ນາຍພັນ ລີເຊຍ ໄດ້ນໍາກໍາລັງທະຫານໄປຍາດເອົາອາຈານໂປໂລ ໃນຂະນະທີ່ພວກຢິວກໍາລັງຈະຕັດສິນຄະດີຕາມກົດໝາຍຂອງພວກເຂົາ ແລະໂອນຄະດີໃຫ້ເຟລິກ. ເປົ້າໝາຍຂອງຄໍາເວົ້ານີ້ແມ່ນເພື່ອຍົວະໃຫ້ເຟລິກສົ່ງຕົວອາຈານໂປໂລໃຫ້ພວກຢິວຕັດສິນ. ພວກຢິວໃນທີ່ປະຊຸມພາກັນສະໜັບສະໜຸນຢ່າງເຂັ້ມແຂງ ປົດປ່ວຍຄວາມກຽດຊັງອອກມາໃສ່ອາຈານໂປໂລຢ່າງບໍ່ອາຍ. {AA 420.1}

// {AA 420.2}

ເຟລິກມີຄວາມສະຫຼາດພໍທີ່ຈະອ່ານຮູ້ຈຸດປະສົງຂອງພວກຢິວໄດ້. ເພິ່ນຮູ້ວ່າເປັນຫຍັງພວກເຂົາຈຶ່ງຍ້ອງຍໍຊົມເຊີຍ ແລະທັງຮູ້ວ່າພວກຢິວບໍ່ມີຫຼັກຖານພິສູດຂໍ້ກ່າວຫາເຫຼົ່ານັ້ນ. ແລ້ວເຟລິກໍໃຫ້ສັນຍານໃຫ້ອາຈານໂປໂລເວົ້າ. ເພິ່ນຈຶ່ງບໍ່ເສຍເວລາກ່າວຄໍາຍ້ອງຍໍຊົມເຊີຍ ຫາກແຕ່ເວົ້າວ່າຕົນມີຄວາມຍິນດີທີ່ຈະກ່າວແກ້ຄະດີຕໍ່ໜ້າເຟລິກ ເພາະທ່ານເປັນຜູ້ປົກຄອງຫຼາຍປີແລ້ວ ແລະມີຄວາມເຂົ້າໃຈດີຕໍ່ກົດໝາຍແລະຮີດຄອງຂອງຄົນຢິວ. ອາຈານໂປໂລໂຕ້ແຍ້ງວ່າ ຄໍາກ່າວຫາເຫຼົ່ານັ້ນບໍ່ມີມູນຄວາມຈິງຈັກປະການ ແລະ ຢືນຢັນວ່າຕົນບໍ່ໄດ້ຍຸແຍ່ໃຫ້ເກີດຄວາມວຸ້ນວາຍໃດໆໃນນະຄອນເຢຣູຊາເລັມ ທັງບໍ່ໄດ້ເຮັດໃຫ້ພຣະວິຫານເສື່ອມເສຍ. ເພິ່ນກ່າວດັ່ງນີ້ວ່າ: “ເມື່ອພວກຢິວໄດ້ພົບຂ້ານ້ອຍນັ້ນ ຂ້ານ້ອຍບໍ່ໄດ້ໂຕ້ຖຽງກັບຜູ້ໃດໃນພຣະວິຫານເລີຍ ແລະພວກເຂົາກໍເຫັນວ່າ ຂ້ານ້ອຍບໍ່ໄດ້ຍຸແຍ່ປະຊາຊົນໃຫ້ລຸກຮືຂຶ້ນທັງໃນທໍາມະສາລາຫຼືໃນບ່ອນໃດໆດ້ວຍ. ເຫດການທັງປວງທີ່ພວກເຂົາກໍາລັງຟ້ອງຂ້ານ້ອຍດຽວນີ້ ພວກເຂົາພິສູດບໍ່ໄດ້.” {AA 420.2}

// {AA 421.1}

ອາຈານໂປໂລຍອມຮັບຕໍ່ໜ້າເຟລິກວ່າ ຕົນນະມັດສະການພຣະເຈົ້າຂອງບັນພະບຸລຸດ ໂດຍວິທີເຊິ່ງພວກຢິວຖືວ່າ “ເປັນລັດທິນອກຮີດ” ແລະເພິ່ນກ່າວວ່າຕົນ “ເຊື່ອໃນທຸກໆສິ່ງຕາມທີ່ມີຂຽນໄວ້ໃນກົດບັນຍັດຂອງໂມເຊ ແລະໜັງສືຂອງບັນດາຜູ້ທໍານວາຍ” (ຢູ່ສະເໝີ/ແຕ່ໃດມາ) ທັງມີຄວາມເຊື່ອໃນເລື່ອງການເປັນຄືນມາຈາກຕາຍ ຕາມທີ່ໄດ້ສອນໄວ້ໃນພຣະຄໍາພີ. ນອກຈາກນັ້ນເພິ່ນຍັງກ່າວຕໍ່ໄປອີກວ່າ ເປົ້າໝາຍຕົ້ນຕໍຂອງຊີວິດເພິ່ນແມ່ນ ເພື່ອ “ປະພຶດຕົນໃຫ້ມີໃຈສໍານຶກຜິດແລະຊອບອັນເສາະໃສຕໍ່ໜ້າພຣະເຈົ້າແລະຕໍ່ໜ້າມະນຸດ.” {AA 421.1}

// {AA 421.2}

ອາຈານໂປໂລໄດ້ເວົ້າຢ່າງກະທັດຮັດແລະຕົງໄປຕົງມາກ່ຽວກັບຈຸດປະສົງຂອງການເດີນທາງໄປຍັງນະຄອນເຢຣູຊາເລັມ ແລະການຖືກຈັບກຸມວ່າ: “ຫຼັງຈາກທີ່ຂ້ານ້ອຍໄດ້ຈາກນະຄອນເຢຣູຊາເລັມໄປເປັນເວລາຫຼາຍປີ, ຂ້ານ້ອຍກໍກັບມາຍັງນະຄອນເຢຣູຊາເລັມນີ້ອີກ ເພື່ອນໍາເອົາເງິນຊ່ວຍເຫຼືອມາໃຫ້ປະຊາຊົນຂອງຂ້ານ້ອຍ ແລະເພື່ອຖວາຍບູຊາແກ່ພຣະເຈົ້າດ້ວຍ. ໃນຂະນະທີ່ຂ້ານ້ອຍກໍາລັງປະຕິບັດສິ່ງນີ້ຢູ່ນັ້ນເອງ ທີ່ພວກເຂົາໄດ້ພົບຂ້ານ້ອຍໃນບໍລິເວນພຣະວິຫານ ຂະນະທີ່ຂ້ານ້ອຍໄດ້ປະກອບພິທີຊໍາລະຕົວແລ້ວ, ບໍ່ມີຜູ້ສ້າງຄວາມປັ່ນປ່ວນໃດໆຢູ່ກັບຂ້ານ້ອຍ ແລະບໍ່ມີຜູ້ກໍ່ການວຸ້ນວາຍໃດໆ. ແຕ່ມີພວກຢິວບາງຄົນທີ່ມາຈາກແຂວງເອເຊຍໄດ້ຢູ່ໃນທີ່ນັ້ນເໝືອນກັນ, ຄວນແມ່ນພວກເຂົາເອງທີ່ຕ້ອງມາຢູ່ຕໍ່ໜ້າທ່ານເພື່ອກ່າວຫາຂ້ານ້ອຍ ຖ້າພວກເຂົາມີເລື່ອງອັນໃດຕໍ່ສູ້ຂ້ານ້ອຍ. ຫຼືໃຫ້ຄົນເຫຼົ່ານັ້ນຟ້ອງຂ້ານ້ອຍຢູ່ໃນທີ່ນີ້ໂລດວ່າ ພວກເຂົາໄດ້ເຫັນຄວາມຜິດຫຍັງແດ່ໃນຂ້ານ້ອຍໃນເວລາທີ່ຂ້ານ້ອຍຢືນຢູ່ຕໍ່ໜ້າສະພາສູງສຸດນີ້, ນອກຈາກຂໍ້ດຽວທີ່ຂ້ານ້ອຍໄດ້ຮ້ອງຂຶ້ນ ເມື່ອຂ້ານ້ອຍຢືນຢູ່ຕໍ່ໜ້າພວກເຂົາວ່າ, ‘ຂ້າພະເຈົ້າຖືກນໍາຕົວມາພິພາກສາຢູ່ຕໍ່ໜ້າທ່ານໃນວັນນີ້ ຍ້ອນຂ້າພະເຈົ້າເຊື່ອວ່າຄົນຕາຍຈະເປັນຄືນມາສູ່ຊີວິດ.’” {AA 421.2}

// {AA 421.3}

ອາຈານໂປໂລໄດ້ກ່າວຢ່າງໜັກແໜ້ນແລະຈິງໃຈ ແລະຄໍາເວົ້ານັ້ນມີນໍ້າໜັກໃຫ້ຄົນຮູ້ຜິດຮູ້ຖືກ. ຈົດໝາຍຂອງນາຍພັນ Claudius ລີເຊຍ ທີ່ສົ່ງມາ(ຫາ/ຍັງ)ເຟລິກຮັບຮອງການກະທຳຂອງອາຈານໂປໂລໃນນະຄອນເຢຣູຊາເລັມ. ນອກຈາກນີ້ ເຟລິກເອງກໍມີຄວາມຮູ້ດີກ່ຽວກັບສາສະໜາຢິວຫຼາຍກວ່າຄົນທີ່ຄົນສ່ວນໃຫຍ່ຄິດ. ຄໍາໃຫ້ການຂອງອາຈານໂປໂລຍິ່ງເຮັດໃຫ້ເຟລິກເຂົ້າໃຈຈຸດປະສົງຂອງພວກຢິວແຈ່ມແຈ້ງຂຶ້ນຕື່ມອີກ ຄືພວກເຂົາຢາກໃຫ້ຕັດສິນວ່າອາຈານໂປໂລຍຸແຍ່ໃຫ້ເກີດຄວາມວຸ້ນວາຍແລະກໍ່ກະບົດ. ເຟລິກຈະບໍ່ຕັດສິນໃສ່ໂທດຄົນສັນຊາດໂຣມຢ່າງບໍ່ຍຸດຕິທໍາ ແລະຈະບໍ່ມອບອາຈານໂປໂລໃຫ້ພວກຢິວເຂັ່ນຂ້າ ໂດຍຂາດການພິຈາລະນາຄະດີຢ່າງເປັນທໍາ. ເຖິງຢ່າງໃດກໍຕາມ ເຟລິກເປັນຄົນເຫັນແກ່ຜົນປະໂຫຍດສ່ວນຕົວ ທັງມັກຄໍາຍ້ອງຍໍຊົມເຊີຍແລະຢາກເລື່ອນຊັ້ນຕໍາແໜ່ງ. ເພິ່ນຢ້ານຈະຜິດໃຈພວກຢິວ ຈຶ່ງບໍ່ໃຫ້ຄວາມເປັນທໍາແກ່ຄົນທີ່ຕົນຮູ້ວ່າບໍລິສຸດ. ສະນັ້ນ ເພິ່ນຈຶ່ງເລື່ອນການຕັດສິນອອກໄປ ຖ້າໃຫ້ນາຍພັນ ລີເຊຍ ມາຮ່ວມເປັນພະຍານກ່ອນ ໂດຍກ່າວວ່າ: “ເມື່ອໃດນາຍພັນລີເຊຍມາຮອດ ຂ້າພະເຈົ້າຈຶ່ງຈະຕັດສິນຄະດີຂອງພວກເຈົ້າ.” {AA 421.3}

// {AA 422.1}

ອາຈານໂປໂລຖືກຂັງຄຸກຕໍ່ໄປ ແຕ່ວ່າຜູ້ປົກຄອງເຟລິກໄດ້ສັ່ງນາຍຮ້ອຍຜູ້ມີໜ້າທີ່ຮັບຜິດຊອບ “ໃຫ້ໂປໂລມີອິດສະຫຼະບາງຢ່າງແລະອະນຸຍາດໃຫ້ໝູ່ເພື່ອນຈັດຫາສິ່ງຈໍາເປັນມາໃຫ້ໂປໂລໄດ້.” {AA 422.1}

// {AA 422.2}

ຫຼັງຈາກນັ້ນບໍ່ດົນປານໃດ ເຟລິກກັບດູຊີນລາພັນລະຍາຂອງເພິ່ນໄດ້ເຊີນໂປໂລມາຫາສ່ວນຕົວ ເພື່ອໃຫ້ເວົ້າ “ເລື່ອງຄວາມເຊື່ອໃນພຣະເຢຊູຄຣິສເຈົ້າ” ໃຫ້ຟັງ. ພວກເຂົາຍິນດີແລະໃຈຈົດຈໍ່ຢາກຟັງຄວາມຈິງເຫຼົ່ານີ້ ຄືຄວາມຈິງທີ່ພວກເຂົາອາດຈະບໍ່ໄດ້ຍິນອີກຈັກເທື່ອ ແລະ ຖ້າປະຕິເສດ ຄວາມຈິງນັ້ນກໍຈະເປັນຫຼັກຖານຜູກມັດໃນວັນພິພາກສາຂອງອົງພຣະຜູ້ເປັນເຈົ້າ. {AA 422.2}

// {AA 422.3}

ອາຈານໂປໂລຖືວ່າຄໍາເຊີນນັ້ນເປັນໂອກາດທີ່ພຣະເຈົ້າຊົງປະທານໃຫ້ ເພິ່ນຈຶ່ງຕົກລົງເພື່ອໃຊ້ໂອກາດນີ້ຢ່າງເຕັມທີ່ຕາມແບບຂອງຜູ້ຮັບໃຊ້ທີ່ສັດຊື່. ເພິ່ນຮູ້ວ່າກໍາລັງຢູ່ໃນກໍາມືຂອງຄົນທີ່ສາມາດຂ້າຖິ້ມຫຼືປ່ອຍໃຫ້ເປັນອິດສະຫຼະໄດ້ ແຕ່ເພິ່ນບໍ່ໄດ້ໃຊ້ຄໍາຍ້ອງຍໍຕໍ່ເຟລິແລະດູຊິນລາ. ເພິ່ນຮູ້ວ່າຖ້ອຍຄໍາທີ່ເພິ່ນຈະກ່າວນັ້ນຈະສົ່ງກິນຫອມແຫ່ງຊີວິດຫຼືຖ້າປະຕິເສດກໍຈະກາຍເປັນກິນເຫມັນຂອງຄວາມຕາຍ. ເພິ່ນຈຶ່ງບໍ່ຄິດຄຳນຶງເຖິງຕົວເອງແຕ່ພະຍາຍາມສະແດງໃຫ້ເຂົາທັງສອງເຫັນຄວາມອັນຕະລາຍຂອງພວກເຂົາ. {AA 422.3}

// {AA 423.1}

ອາຈານໂປໂລຮູ້ວ່າຂ່າວປະເສີດເປັນສິ່ງຕັດສັນທຸກຄົນ ຄືມື້ໜຶ່ງຄົນນັ້ນຈະໄດ້ຢືນຢູ່ນໍາພວກຄົນບໍລິສຸດຕໍ່ໜ້າບັນລັງຂອງພຣະເຈົ້າ ຫຼືວ່າຈະຢືນຢູ່ຝ່າຍທີ່ຈະຖືກພຣະເຢຊູປະກາດວ່າ: “ເຮົາບໍ່ເຄີຍຮູ້ຈັກພວກເຈົ້າ ຈົ່ງຖອຍໜີໄປຈາກເຮົາເສີຍ ພວກເຈົ້າຄົນທີ່ເຮັດການຊົ່ວຮ້າຍເອີຍ.” (ມັດທາຍ 7:23.) ເພິ່ນຮູ້ວ່າຕົນຈະຕ້ອງພົບຜູ້ຟັງຂອງຕົນທຸກຄົນຕໍ່ໜ້າການພິພາກສາໃນສະຫວັນ ແລະຈະຕ້ອງສະແດງຄວາມຮັບຜິດຊອບບໍ່ພຽງແຕ່ສິ່ງທີ່ຕົນໄດ້ເວົ້າ ໄດ້ກະທໍາເທົ່ານັ້ນ ແຕ່ລວມທັງຈຸດປະສົງແລະເປົ້າໝາຍຂອງຄໍາເວົ້າກັບການກະທໍາຂອງຕົນດ້ວຍ. {AA 423.1}

// {AA 423.2}

ນິໄສໃຈຄໍແລະການກະທໍາຂອງເຟລິກຮຸນແຮງປ່າເຖື່ອນຫຼາຍ ຈົນບໍ່ມີຜູ້ໃດກ້າຕໍານິຕິຕຽນ. ແຕ່ວ່າອາຈານໂປໂລບໍ່ຢ້ານມະນຸດ. ເພິ່ນໄດ້ເປີດເຜີຍຄວາມເຊື່ອຂອງຕົນທີ່ມີຕໍ່ພຣະຄຣິສຢ່າງອົງອາດ ລວມທັງເຫດຜົນຂອງຄວາມເຊື່ອນັ້ນດ້ວຍ ແລະພຣະເຈົ້າໄດ້ຊົງນໍາໃຫ້ເພິ່ນປະກາດຫຼັກສິນທໍາອັນຈໍາເປັນຕໍ່ອຸປະນິສັຍຄຣິສຕຽນ ເຊິ່ງເປັນສິນທໍາທີ່ເຟລິກກັບດູຊິນລາບໍ່ມີຈັກດີ້. {AA 423.2}

// {AA 423.3}

ອາຈານໂປໂລໄດ້ປະກາດລັກສະນະຂອງພຣະເຈົ້າໃຫ້ພວກເຂົາຟັງ ຄືຄວາມຊອບທໍາ, ຄວາມຍຸຕິທໍາ, ຄວາມສະເໝີພາບ, ແລະບັນຍັດຂອງພຣະອົງ. ເພິ່ນໄດ້ອະທິບາຍຢ່າງຈະແຈ້ງວ່າ ແມ່ນໜ້າທີ່ຂອງມະນຸດທີ່ຈະດໍາເນີນຊີວິດຢ່າງມີສະຕິ ແລະຄວບຄຸມຕົນເອງ ຄວບຄຸມຕັນຫາຝ່າຍເນື້ອຫນັງຢ່າງມີເຫດຜົນໃຫ້ຖືກຕ້ອງຕາມບັດຍັດຂອງພຣະເຈົ້າ ແລະຮັກສາຮ່າງກາຍກັບສະໝອງໃຫ້ແຂງແຮງ. ເພິ່ນໄດ້ປະກາດວ່າ ວັນພິພາກສາຈະມາເຖິງຢ່າງແນ່ນອນ ເຊິ່ງເປັນວັນທີ່ທຸກຄົນຈະຖືກຕັດສິນຕາມການກະທໍາ ແລະເປັນວັນທີ່ຈະປາກົດແຈ້ງໃຫ້ເຫັນວ່າຊັບສິນເງິນຄໍາ, ຊັ້ນຕໍາແໜ່ງ, ຫຼືຍົດຖາບັນດາສັກບໍ່ສາມາດຊື້ຄວາມພໍພຣະໄທຈາກພຣະເຈົ້າໄດ້ ຫຼືຊ່ວຍໃຫ້ຫຼຸດພົ້ນຈາກໂທດກໍາຂອງຄວາມຜິດບາບໄດ້. ເພິ່ນອະທິບາຍວ່າຊີວິດນີ້ແມ່ນເວລາທີ່ມະນູດມີເພື່ອເຕີຍມຕົວສຳລັບຊີວິດໜ້າ. ຖ້າຜູ້ໃດເມີນເສຍຕໍ່ສິດທິພິເສດແລະໂອກາດໃນປະຈຸບັນ ກໍຈະສູນເສຍຊີວິດນິຣັນ ແລະຈະບໍ່ມີຊາດກຳເນີດໃໝ່ໃຫ້ແກ້ຕົວ. {AA 423.3}

// {AA 424.1}

ອາຈານໂປໂລກ່າວເຖິງກົດບັນຍັດຂອງພຣະເຈົ້າທີ່ມີຄວາມໝາຍອິນລຶກຊຶ້ງແລະກວ້າງຂວາງ. ເພິ່ນໄດ້ສະແດງໃຫ້ເຫັນວ່າກົດບັນຍັດຂອງພຣະອົງມີອໍານາດເໜືອ ທຳມະຊາດຂອງມະນຸດ ແລະສ່ອງແສງສະຫວ່າງເຂົ້າໄປຫາສິ່ງລັບລີ້ ທີ່ເຊື່ອງຊ້ອນບໍ່ໃຫ້ຄົນຮູ້ເຫັນ. ການກະທໍາຫຼືວ່າວາຈາ ເປັນສິ່ງພາຍນອກ ບໍ່ອາດສະແດງໃຫ້ເຫັນທາດແທ້ຂອງມະນຸດໄດ້ຄົບຖ້ວນ. ກົດບັນຍັດຂອງພຣະເຈົ້າສໍາຫຼວດຄວາມຄິດ, ເປົ້າໝາຍ, ແລະຈຸດປະສົງຂອງມະນຸດ. ຄວາມຫຼົງໄຫຼທີ່ລັບລີ້, ຄວາມເຫິງສາ, ຄວາມກຽດຊັງ, ກາມອາລົມ, ແລະຄວາມທະເຍີທະຍານ ລວມທັງການກະທໍາຊົ່ວທີ່ຄົ້ນຄິດຢູ່ໃນບ່ອນລັບຂອງຈິດໃຈ ຄອຍຖ້າໂອກາດປະທຸອອກມາ ສິ່ງທັງໝົດເຫຼົ່ານີ້ແມ່ນກົດບັນຍັດຂອງພຣະເຈົ້າກ່າວປະນາມ. {AA 424.1}

// {AA 424.2}

ອາຈານໂປໂລພະຍາຍາມຈູງໃຈຜູ້ຟັງຂອງເພິ່ນໃຫ້ເຫັນພຣະຄຣິສຜູ້ໄຖ່ບາບແຕ່ພຣະອົງດຽວ. ເພິ່ນອະທິບາຍວ່າ ການຖວາຍບູຊາທັງມວນເປັນເງົາຂອງສິ່ງດີທີ່ຈະມາຮອດໃນພາຍຫຼັງ ຄືອົງພຣະຄຣິສແມ່ນຜູ້ທີ່ພິທີກໍາທັງໝົດສະແດງເຖິງ ຄືພິທີກໍາທັງຫຼາຍຂອງຊາວຢິວບົ່ງຊີ້ວ່າ ພຣະອົງຜູ້ດຽວເປັນບໍ່ເກີດແຫ່ງຊີວິດແລະຄວາມຫວັງຂອງມະນຸດທີ່ຫຼົງໃນຄວາມບາບ. ບັນດາຜູ້ບໍລິສຸດຢູ່ໃນສະໄໝບູຮານໄດ້ຮັບຄວາມພົ້ນຍ້ອນໂລຫິດຂອງພຣະຄຣິສ. ເມື່ອເຫັນຄວາມເຈັບປວດດີ້ນຕ້າຍຂອງສັດທີ່ຖືກຂ້າຖວາຍ ພວກເຂົາໄດ້ແນມເບິ່ງຜ່ານຍຸກຜ່ານສະໄໝອັນດົນນານເຖິງພຣະຄຣິສລູກແກະຂອງພຣະເຈົ້າ ຜູ້ທີ່ຈະໄຖ່ບາບຂອງໂລກ. {AA 424.2}

// {AA 425.1}

ພຣະເຈົ້າມີສິດຮຽກຮ້ອງຄວາມຮັກແລະຄວາມເຊື່ອຟັງຈາກບັນດາຜູ້ທີ່ພຣະອົງຊົງສ້າງ. ກົດບັນຍັດຂອງພຣະອົງເປັນມາດຖານຄວາມຖືກຕ້ອງອັນສົມບູນ ເຊິ່ງປະທານໃຫ້ແກ່ສິ່ງຊົງສ້າງທົງໝົດ. ແຕ່ຫຼາຍຄົນໄດ້ລືມພຣະເຈົ້າຜູ້ສ້າງ ແລະເລືອກເຮັດຕາມໃຈຕົນເອງ ກົງກັນຂ້າມກັບຄວາມປະສົງຂອງພຣະອົງ. ພວກເຂົາຕອບແທນຄວາມຮັກດ້ວຍຄວາມເປັນປໍລະປັກ ເຊິ່ງທີ່ຈິງແລ້ວຄວາມຮັກຂອງພຣະເຈົ້ານັ້ນສູງສົ່ງ(ດັ່ງ/ເທົ່າ)ຟ້າແລະກວ້າງ(ຂວາງ/ໃຫຍ່)(ດັ່ງ/ເທົ່າ)ຈັກກະວານ. ພຣະເຈົ້າບໍ່ສາມາດຫຼຸດມາດຖານກົດບັນຍັດຂອງພຣະອົງລົງໃຫ້ຄົນບາບ. ໃນຂະນະດຽວກັນມະນຸດບໍ່ສາມາດບັນລຸຕາມຂໍ້ຮຽກຮ້ອງຂອງບັນຍັດຂອງພຣະອົງໄດ້ດ້ວຍກຳລັງຂອງຕົນເອງ. ມີແຕ່ຄວາມເຊື່ອໃນພຣະຄຣິສເທົ່ານັ້ນສາມາດລຶບລ້າງຄວາມຜິດບາບ; ຄົນບາບຈຶ່ງ ສາມາດປະຕິບັດຕາມກົດບັນຍັດຂອງພຣະຜູ້ສ້າງໄດ້. {AA 425.1}

// {AA 425.2}

ອາຈານໂປໂລໄດ້ອະທິບາຍຢ່າງໜັກແນ່ນ ກົດບັນຍັດຂອງພຣະເຈົ້າມີຜົນບັງຄັບໃຊ້ທັງຕໍ່ຄົນຢິວແລະຕໍ່ຄົນຕ່າງຊາດດ້ວຍ ແລະປະກາດວ່າ ພຣະເຢຊູໄທນາຊາເຣັດເປັນພຣະບຸດຂອງພຣະເຈົ້າ ພຣະຜູ້ໄຖ່ຂອງໂລກ. {AA 425.2}

// {AA 425.3}

ເຈົ້າຍິງດູຊີນລາເປັນຄົນຢິວ ແລະຮູ້ຄວາມສັກສິດຂອງກົດບັນຍັດຂອງພຣະເຈົ້າດີ ເຖິງແມ່ນວ່ານາງໄດ້ລະເມີດບັນຍັດນັ້ນຢ່າງດື້ດ້ານ ແຕ່ອະຄະຕິທີ່ມີຕໍ່ພຣະຄຣິສຜູ້ຖືກຄືງເທິງໄມ້ກາງແຂນໄດ້ພາໃຫ້ນາງຕໍ່ຕ້ານຖ້ອຍຄໍາແຫ່ງຊີວິດ. ຝ່າຍເຟລິກບໍ່ເຄີຍໄດ້ຍິນຄວາມຈິງມາກ່ອນ ແລະເມື່ອພຣະວິນຍານຂອງພຣະເຈົ້າຊົງດົນໃຈໃຫ້ທ່ານສຳນຶກໃນຄວາມຈິງເຫຼົ່ານັ້ນ ທ່ານຈຶ່ງເກີດອາການກະວົນກະວາຍ. ເຟລິກສຳນຶກໃນຄວາມຜິດຄວາມຊອບແລະຮູ້ວ່າຖ້ອຍຄໍາຂອງອາຈານໂປໂລເປັນຄວາມຈິງ. ຄວາມຜິດໃນອະດີດໄດ້ໄຫຼເຂົ້າມາໃນຄວາມຊົງຈຳຂອງທ່ານ. ຄວາມເສເພແລະການເຂັ່ນຂ້າໃນຄາວຍັງໜຸ່ມໄດ້ກັບເຂົ້າມາໃນຄວາມຄິດ ລວມທັງຄວາມຊົ່ວຊ້າຕ່າງໆໃນໄວກາງຄົນ. ເຟລິກເຫັນວ່າຕົນເອງຂາດສິນທໍາ; ເປັນຄົນປ່າເຖື່ອນ, ແລະໂລບມາກໂລພາ. ຄວາມຈິງບໍ່ເຄີຍເຂົ້າໄປໃນຈິດໃຈຂອງທ່ານແບບນັ້ນມາກ່ອນ. ຈິດໃຈຂອງທ່ານບໍ່ເຄີຍຜະຫວາຢ້ານກົວແບບນັ້ນຈັກເທື່ອ. ຄວາມນຶກຄິດທີ່ວ່າ ພຣະເຈົ້າຮູ້ເຫັນຄວາມຜິດລັບລີ້ຂອງຕົນ ແລະຕົນເອງຈະຕ້ອງຖືກພິພາກສາອີງຕາມການກະທໍາເຫຼົ່ານັ້ນ ເຮັດໃຫ້ເຟລິກສະດຸ້ງຕົກໃຈຈົນຕົວສັ່ນ. {AA 425.3}

// {AA 426.1}

ແຕ່ວ່າ ແທນທີ່ຈະກັບໃຈ ເຟລິກໄດ້ປັດການສຳນຶກຜິດດັ່ງກ່າວ. (ທ່ານ/ເພິ່ນຈົບການສົນທະນາກັບອາຈານໂປໂລຢ່າງກະທັນຫັນແລະເວົ້າຂຶ້ນວ່າ: “ບັດນີ້ ເຈົ້າອອກໄປໄດ້ແລ້ວ ເຮົາຈະເອີ້ນເຈົ້າມາອີກເມື່ອເຮົາມີໂອກາດ.” {AA 426.1}

// {AA 426.2}

ການປະຕິບັດຂອງເຟລິກຕໍ່ອາຈານໂປໂລແຕກຕ່າງກັນຢ່າງຫຼວງຫຼາຍເມື່ອທຽບກັບນາຍຄຸກທີ່ເມືອງຟີລິບປອຍ. ໃນຄາວນັ້ນອາຈານໂປໂລກັບຊີລາຖືກມັດໂຊ່ສົ່ງໄປໃຫ້ນາຍຄຸກຄ້າຍຄືກັບໃນຕອນນີ້ທີ່ຖືກສົ່ງໄປໃຫ້ເຟລິກ. ຫຼັກຖານທີ່ພຣະເຈົ້າຊົງອຸ້ມຊູນັ້ນປາກົດຢູ່ໃນຊີວິດຂອງຜູ້ຮັບໃຊ້ຂອງພຣະເຈົ້າສອງທ່ານນີ້ ບວກກັບຄວາມຍິນດີໃນຍາມທຸກລໍາບາກແລະອັບອາຍ, ຄວາມກ້າຫານຍາມແຜ່ນດິນໄຫວ, ແລະການໃຫ້ອະໄພດັ່ງພຣະຄຣິສ; ສິ່ງເຫຼົ່ານີ້ເຮັດໃຫ້ນາຍຄຸກສຳນຶກໃນຄວາມຜິດແລະສາລະພາບຄວາມບາບອອກມາ; (ເຂົາ/ລາວ/ທ່ານ)ຈຶ່ງໄດ້ຮັບການໃຫ້ອະໄພ. ສ່ວນເຟລິກນັ້ນຢ້ານຈົນຕົວສັ່ນ ແຕ່ບໍ່ກັບໃຈໃໝ່. ນາຍຄຸກຄົນນັ້ນຮັບເອົາພຣະວິນຍານຂອງພຣະເຈົ້າເຂົ້າໄປໃນຈິດໃຈຂອງຕົນແລະໃນຄອບຄົວດ້ວຍຄວາມຊົມຊື່ນຍິນດີ ແຕ່ວ່າເຟລິກສົ່ງໃຫ້ຜູ້ປະກາດຂ່າວຂອງພຣະເຈົ້າອອກໄປ. ນາຍຄຸກຄົນນັ້ນເລືອກທີ່ຈະເປັນລູກຂອງພຣະເຈົ້າແລະທາຍາດຂອງສະຫວັນ ສ່ວນເຟລິກເລືອກທີ່ຈະຮ່ວມຊະຕາກັບຄົນຊົ່ວ. {AA 426.2}

// {AA 426.3}

ອາຈານໂປໂລຖືກຂັງຄຸກສອງປີ ໂດຍບໍ່ມີການຕັດສິນລົງໂທດໃດໆ. ເຟລິກໄປຫາເພິ່ນຫຼາຍຄັ້ງແລະຟັງດ້ວຍຄວາມຕັ້ງໃຈ. ແຕ່ວ່າຈຸດປະສົງແທ້ຈິງຂອງເຟລິກແມ່ນເພື່ອຢາກໄດ້ເງິນສິນບົນ. ທ່ານບອກອາຈານໂປໂລວ່າ ຖ້າໃຫ້ເງິນຫຼາຍກໍຈະຖືກປ່ອຍໃຫ້ເປັນອິດສະຫຼະ. ເຖິງຢ່າງໃດກໍຕາມ ອາຈານໂປໂລມີກຽດສັກສີສູງສົ່ງກວ່າທີ່ຈະຊື້ອິດສະຫຼະພາບດ້ວຍການຈ່າຍສິນບົນ. ເພິ່ນບໍ່ມີຄວາມຜິດໃດໆ ແລະຈະບໍ່ຍອມເຮັດຜິດສິນທໍາເພື່ອແລກກັບອິດສະຫຼະພາບຂອງຕົນ. ນອກຈາກນີ້ ຖ້າສົມມຸດວ່າເພິນຄິດຈະໃຫ້ສິນບົນ ກໍໃຫ້ບໍ່ໄດ້ຍ້ອນວ່າອາຈານໂປໂລຍາກຈົນເກີນໄປ ບໍ່ມີເງິນພຽງພໍສໍາລັບຄ່າສິນບົນ. ໃນຂະນະດຽວກັນເພິ່ນກໍຈະບໍ່ຂໍຮ້ອງໃຫ້ພີ່ນ້ອງຜູ້ເຊື່ອເຫັນອົກເຫັນໃຈບໍລິຈາກເງິນໄປໄຖ່ເພິ່ນອອກຈາກຄຸກ. ນອກຈາກນັ້ນອາຈານໂປໂລຍັງຮູ້ສຶກອີກວ່າຕົນຢູ່ໃນພຣະຫັດຂອງພຣະເຈົ້າ ແລະຈະບໍ່ແຊກແຊງແຜນການຂອງພຣະອົງ. {AA 426.3}

// {AA 427.1}

ໃນທີ່ສຸດເຟລິກກໍຖືກສັ່ງໃຫ້ໄປລາຍງານຕົວຢູ່ນະຄອນໂຣມຍ້ອນຄວາມຜິດຮ້າຍແຮງຕໍ່ຄົນຢິວ. ກ່ອນທີ່ທ່ານຈະອອກເດິນທາງເຟລິກ “ຢາກໃຫ້ພວກຢິວພໍໃຈນໍາຕົນ” ຈຶ່ງປະອາຈານໂປໂລໄວ້ໃນຄຸກ. ແຕ່ວ່າເຟລິກບໍ່ສາມາດເຮັດໃຫ້ພວກຢິວໄວ້ເນື້ອເຊື່ອໃຈໄດ້ອີກ. ທ່ານຖືກຖອນອອກຈາກຕໍາແໜ່ງຢ່າງໜ້າອັບອາຍ ແລ້ວ ໂປກີໂອ ເຟຊະໂຕ ໄດ້ມາຮັບໜ້າທີ່ເປັນຜູ້ປົກຄອງເມືອງກາຍຊາເຣຍແທນ. {AA 427.1}

// {AA 427.2}

ແສງສະຫວ່າງຈາກສະຫວັນໄດ້ສ່ອງລົງມາຫາເຟລິກ ເມື່ອອາຈານໂປໂລກ່າວກ່ຽວກັບຄວາມຊອບທໍາ, ການບັງຄັບຕົນ, ແລະການພິພາກສາທີ່ຈະມາເຖິງ. ນັ້ນແມ່ນໂອກາດຈາກສະຫວັນທີ່ພຣະເຈົ້າປະທານ ເພື່ອໃຫ້ເຟລິກໄດ້ເຫັນແລະຫັນໜີຈາກຄວາມຜິດບາບ. ແຕ່ເຟລິກໄດ້ຕອບທູດຂອງພຣະເຈົ້າວ່າ: “ບັດນີ້ ເຈົ້າອອກໄປໄດ້ແລ້ວ ເຮົາຈະເອີ້ນເຈົ້າມາອີກເມື່ອເຮົາມີໂອກາດ.” ທ່ານໄດ້ປະຕິເສດໂອກາດແຫ່ງຄວາມເມດຕາຄັ້ງສຸດທ້າຍ ແລະພຣະເຈົ້າຈະບໍ່ຮຽກເອີ້ນໃຫ້ກັບໃຈອີກຕໍ່ໄປ. {AA 427.2}
