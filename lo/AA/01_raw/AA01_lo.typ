#let todo(content) = text(
  fill: red,
  weight: "bold",
  size: 1.1em,
  content
)

= 1

== ພຣະປະສົງຂອງພຣະເຈົ້າສຳລັບຄຣິສຕະຈັກ

ຄຣິສຕະຈັກເປັນຕົວແທນຂອງພຣະເຈົ້າ ທີ່ໄດ້ຮັບການແຕ່ງຕັ້ງເພື່ອຄວາມລອດພົ້ນຂອງມະນຸດ; ເຊິ່ງຈຸດປະສົງຂອງການແຕ່ງຕັ້ງນັ້ນ ແມ່ນເພື່ອການຮັບໃຊ້ ໂດຍມີພັນທະກິດທີ່ຈະປະກາດຂ່າວປະເສີດໃຫ້ແກ່ຊາວໂລກທັງປວງ. ຕັ້ງແຕ່(ປະຖົມມະການເປັນຕົ້ນມາ//ຕົ້ນເດີມມາ) ພຣະເຈົ້າຊົງມີພຣະປະສົງໃຫ້ຄວາມຄົບຖ້ວນສົມບູນຂອງພຣະອົງ ສະແດງອອກຜ່ານທາງຄຣິສຕະຈັກ. ສະມາຊິກຄຣິສຕະຈັກ ຄືຜູ້ທີ່ພຣະອົງຊົງຮຽກເອີ້ນ ໃຫ້ອອກຈາກຄວາມມືດ ເຂົ້າສູ່ແສງສະຫວ່າງອັນມະຫັດສະຈັນ[^1]; ແລ້ວພຣະອົງຊົງປາຖະໜາໃຫ້ສະຫງ່າຣາສີຂອງພຣະອົງປະຈັກແຈ້ງຜ່ານຊີວິດຂອງພວກເຂົາ. ຄຣິສຕະຈັກແມ່ນຄັງພຣະຄຸນຂອງພຣະຄຣິສ; ເຊິ່ງໃນທ້າຍທີ່ສຸດ “ຜູ້ຄອບຄອງ ແລະ ຜູ້ມີອຳນາດໃນສະຫວັນສະຖານ” ຈະໄດ້ເຫັນການສຳແດງຄວາມຮັກຂອງພຣະເຈົ້າຢ່າງສົມບູນ ຜ່ານທາງຄຣິສຕະຈັກນັ້ນເອງ. (ເບິ່ງ ເອເຟໂຊ 3:10). {AA 9.1}

[^1]: ເບິ່ງ 1 ເປໂຕ 2:9.

ໃນພຣະຄຳພີ ມີການບັນທຶກພຣະສັນຍາອັນໜ້າປິຕິຍິນດີຫຼາຍປະການ ກ່ຽວກັບຄຣິສຕະຈັກ. “ພຣະວິຫານຂອງເຮົາຈະເປັນທີ່ເອີ້ນວ່າ, ‘ວິຫານແຫ່ງການໄຫວ້ວອນສຳລັບທຸກຊົນຊາດ.’” (ເອຊາຢາ 56:7.) “ເຮົາຈະອວຍພອນພວກເຂົາ ແລະ ສະຖານທີ່ຕ່າງໆທີ່ຢູ່ອ້ອມໂນນພູຂອງເຮົາ. ເຮົາຈະໃຫ້ຝົນຕົກຕາມລະດູການ; ຈະມີພອນຫຼັ່ງລົງມາເໝືອນດັ່ງຫ່າຝົນ.” “ເຮົາຈະມອບທົ່ງນາອັນອຸດົມສົມບູນໃຫ້ພວກເຂົາ ແລະ ຈະໃຫ້ການອຶດຢາກໃນດິນແດນສິ້ນສຸດໄປ. ຊົນຊາດອື່ນໆຈະບໍ່ໝິ່ນປະໝາດພວກເຂົາອີກຕໍ່ໄປ. ທຸກຄົນຈະຮູ້ວ່າເຮົາແມ່ນອົງພຣະຜູ້ເປັນເຈົ້າ ພຣະເຈົ້າຂອງພວກເຂົາສະຖິດກັບພວກເຂົາ ແລະ ພວກເຂົາຄືຄອບຄົວຊາດອິດສະຣາເອນ ເປັນປະຊາຊົນຂອງເຮົາ. ພຣະເຈົ້າຢາເວ ພຣະເຈົ້າກ່າວດັ່ງນີ້ແຫຼະ. ພວກເຈົ້າຜູ້ເປັນຝູງແກະຂອງເຮົາເອີຍ ພວກເຈົ້າເປັນປະຊາຊົນຂອງເຮົາ ແລະ ເຮົາເປັນພຣະເຈົ້າຂອງພວກເຈົ້າ. ພຣະເຈົ້າຢາເວພຣະເຈົ້າກ່າວດັ່ງນີ້ແຫຼະ.” (ເອເສກຽນ 34:26 LCV, 29–31). {AA 9.2}

“ພຣະເຈົ້າຢາເວປະກາດວ່າ, ‘ເຈົ້າເປັນພະຍານຂອງເຮົາ ແລະ ເປັນຜູ້ຮັບໃຊ້ທີ່ເຮົາໄດ້ເລືອກໄວ້ແລ້ວ, ເພື່ອເຈົ້າຈະຮູ້ຈັກເຮົາ ແລະ ເຊື່ອໃນເຮົາ ແລະ ເຂົ້າໃຈວ່າເຮົາຄືຜູ້ນັ້ນ. ກ່ອນໜ້າເຮົາບໍ່ມີພຣະອື່ນໃດຖືກປັ້ນຂຶ້ນ, ແລະ ຫຼັງຈາກເຮົາ ກໍບໍ່ມີພຣະໃດອີກ. ເຮົານີ້ແຫຼະ, ເຮົາຄືພຣະເຈົ້າຢາເວ. ແລະນອກຈາກເຮົາແລ້ວ ບໍ່ມີພຣະຜູ້ຊ່ວຍໃຫ້ພົ້ນອື່ນໃດອີກ. ເຮົາໄດ້ເປີດເຜີຍແກ່ເຈົ້າ ແລະ ຊ່ວຍເຈົ້າໃຫ້ລອດພົ້ນ ແລະ ປະກາດແກ່ເຈົ້າແລ້ວ. ເຮົາເອງ, ແລະບໍ່ແມ່ນພຣະຕ່າງຊາດອື່ນໃດທ່າມກາງພວກເຈົ້າ.’ ພຣະເຈົ້າຢາເວປະກາດວ່າ, ‘ເຈົ້າເປັນພະຍານຂອງເຮົາວ່າ, ເຮົາເປັນພຣະເຈົ້າ.’” “ເຮົາ, ພຣະເຈົ້າຢາເວ, ໄດ້ເອີ້ນເຈົ້າມາດ້ວຍຄວາມຊອບທຳ; ເຮົາຈະຈັບມືເຈົ້າໄວ້. ເຮົາຈະຄຸ້ມຄອງເຈົ້າ, ແລະເຮັດໃຫ້ເຈົ້າເປັນຄຳໝັ້ນສັນຍາສຳລັບບັນດາປະຊາຊາດ ແລະ ເປັນແສງສະຫວ່າງແກ່ບັນດາຄົນຕ່າງຊາດ, ໃຫ້ເປີດຕາຂອງຄົນຕາບອດ, ເພື່ອປົດປ່ອຍຊະເລີຍໃຫ້ເປັນອິດສະຫຼະຈາກຄຸກ ແລະ ປົດປ່ອຍຜູ້ທີ່ນັ່ງຢູ່ໃນຄວາມມືດອອກຈາກບ່ອນຄຸມຂັງ.” (ເອຊາຢາ 43:10–12 LCV; 42:6, 7. LCV) {AA 10.1}

“ພຣະເຈົ້າຢາເວກ່າວວ່າ: ‘ໃນເວລາແຫ່ງຄວາມກະລຸນາຂອງເຮົາ ເຮົາຈະຕອບເຈົ້າ, ແລະ ໃນວັນແຫ່ງຄວາມພົ້ນ ເຮົາຈະຊ່ວຍເຈົ້າ: ເຮົາຈະຮັກສາ ແລະ ເຮັດໃຫ້ເຈົ້າ ເປັນຄຳໝັ້ນສັນຍາແກ່ປະຊາຊົນທັງຫຼາຍ, ເພື່ອໃຫ້ດິນແດນນັ້ນກັບຄືນສູ່ສະພາບປົກກະຕິ ແລະ ຮື້ຟື້ນກຳມະສິດທີ່ຖືກຖິ້ມຮ້າງຂຶ້ນມາໃໝ່, ເພື່ອກ່າວແກ່ຊະເລີຍວ່າ, ‘ຈົ່ງອອກມາ’, ແລະ ກ່າວແກ່ຜູ້ຢູ່ໃນຄວາມມືດມົນວ່າ, ‘ຈົ່ງເປັນອິດສະຫຼະ!’ ພວກເຂົາຈະຖືກລ້ຽງຢູ່ແຄມທາງ ແລະ ພົບທົ່ງຫຍ້າເທິງເນີນພູແຫ້ງແລ້ງທຸກແຫ່ງ. ພວກເຂົາຈະບໍ່ຫິວ ຫຼື ກະຫາຍ, ແສງຕາເວັນແຮງກ້າ ແລະ ລົມທະເລຊາຍອັນຮ້ອນເອົ້າຈະບໍ່ແຜດເຜົາພວກເຂົາອີກຕໍ່ໄປ. ພຣະອົງຜູ້ເມດຕາສົງສານພວກເຂົາຈະນຳພວກເຂົາ ແລະ ພາພວກເຂົາມາຍັງແຄມນ້ຳພຸ. ເຮົາຈະປ່ຽນພູເຂົາທຸກໜ່ວຍຂອງເຮົາໃຫ້ເປັນທາງລຽບ, ແລະ ທາງຫຼວງຂອງເຮົາຈະຖືກຍົກຂຶ້ນ.” (ເອຊາຢາ 49:8–11 LCV). {AA 10.2}

“ຟ້າສະຫວັນ, ຈົ່ງໂຫ່ຮ້ອງຍິນດີ; ແຜ່ນດິນໂລກ, ຈົ່ງຊື່ນຊົມ; ພູເຂົາທັງຫຼາຍ, ຈົ່ງເປັ່ງສຽງຮ້ອງເພງ! ເພາະພຣະເຈົ້າຢາເວເລົ້າໂລມຈິດໃຈປະຊາຊົນຂອງພຣະອົງ ແລະ ຈະເມດຕາຜູ້ທີ່ທຸກທໍລະມານຂອງພຣະອົງ. ແຕ່ຊີໂອນກ່າວວ່າ, ‘ພຣະເຈົ້າຢາເວປະຖິ້ມຂ້ານ້ອຍແລ້ວ, ອົງພຣະຜູ້ເປັນເຈົ້າລືມຂ້ານ້ອຍໄປແລ້ວ.’ ແມ່ຈະລືມລູກນ້ອຍໃນເອິກຂອງນາງ ແລະ ຈະບໍ່ສົງສານລູກທີ່ນາງໃຫ້ກຳເນີດໄດ້ບໍ? ແມ່ນນາງອາດຈະລືມໄດ້, ແຕ່ເຮົາຈະບໍ່ລືມເຈົ້າ! ເບິ່ງແມ, ເຮົາໄດ້ສະຫຼັກຊື່ຂອງເຈົ້າໄວ້ເທິງຝາມືຂອງເຮົາ; ກຳແພງຂອງເຈົ້າຢູ່ຕໍ່ໜ້າເຮົາສະເໝີ.” (ເອຊາຢາ 49:13–16 LCV). {AA 11.1}

ຄຣິສຕະຈັກແມ່ນປ້ອມຍາມ ຄືບ່ອນລີ້ໄພ ທີ່ພຣະເຈົ້າຊົງຕັ້ງໄວ້ໃນໂລກທີ່ກະບົດຕໍ່ພຣະອົງ. ການທໍລະຍົດຕໍ່ຄຣິສຕະຈັກ ຖືວ່າເປັນການທໍລະຍົດຕໍ່ພຣະເຈົ້າ ຜູ້ຊົງໄຖ່ມະນຸດດ້ວຍພຣະໂລຫິດຂອງພຣະບຸດອົງດຽວຂອງພຣະອົງ. ຕັ້ງແຕ່ໃດມາ, ຄຣິສຕະຈັກປະກອບດ້ວຍຄົນທີ່ສັດຊື່. ໃນທຸກຍຸກທຸກສະໄໝ ພຣະເຈົ້າຊົງມີຜູ້ເຝົ້າຍາມຂອງພຣະອົງ ຜູ້ເປັນພະຍານຢ່າງສັດຊື່ໃຫ້ແກ່(ຄົນຮ່ວມສະໄໝ/ຄົນທີ່ຢູ່ໃນສະໄໝຂອງພວກເຂົາ)). ຜູ້ເຝົ້າຍາມເຫຼົ່ານີ້ປະກາດເຕືອນ; ແລະເມື່ອພວກເຂົາໝົດໜ້າທີ່ແລ້ວ ກໍມີຄົນອື່ນລຸກຂຶ້ນເພື່ອສືບຕໍ່ວຽກງານດັ່ງກ່າວ. ພຣະເຈົ້າຊົງຕັ້ງພັນທະສັນຍາໃຫ້ຄົນເຫຼົ່ານີ້ຕິດສະໜິດກັບພຣະອົງ ແລະ ຊົງໃຫ້ຄຣິສຕະຈັກໃນໂລກ ແລະ ຄຣິສຕະຈັກໃນສະຫວັນມີຄວາມສາມັກຄີປອງດອງກັນ. ພຣະອົງຊົງໃຊ້ທູດສະຫວັນຂອງພຣະອົງລົງມາບົວລະບັດຮັກສາຄຣິສຕະຈັກ, ແລະ ປະຕູນະຣົກກໍບໍ່ສາມາດເອົາຊະນະຄຣິສຕະຈັກຂອງພຣະອົງໄດ້. {AA 11.2}

ພຣະເຈົ້າຊົງປົກປັກຮັກສາຄຣິສຕະຈັກຂອງພຣະອົງຕະຫຼອດເວລາຫຼາຍສະຕະວັດທີ່ມີການກົດຂີ່ຂົ່ມເຫັງ, ມີຄວາມຄັດແຍ້ງ ແລະ ມີຄວາມມືດຄອບງຳ. ບໍ່ມີສິ່ງຮ້າຍໃດໆເກີດຂຶ້ນຕໍ່ຄຣິສຕະຈັກ ໂດຍທີ່ພຣະອົງບໍ່ໄດ້ກຽມພ້ອມຮັບມື; ບໍ່ມີອຳນາດໃດໆຕໍ່ຕ້ານວຽກງານຂອງພຣະອົງ ໂດຍທີ່ພຣະອົງບໍ່ຮູ້ເຫັນລ່ວງໜ້າ. ທຸກສິ່ງເກີດຂຶ້ນຕາມທີ່ພຣະອົງຊົງທຳນວາຍໄວ້. ພຣະອົງບໍ່ໄດ້ປະຖິ້ມຄຣິສຕະຈັກ ແຕ່ຊົງໃຫ້ຄຳພະຍາກອນທີ່ກ່າວເຖິງເລື່ອງທີ່ຈະເກີດຂຶ້ນ; ແລະທຸກຢ່າງກໍເກີດຂຶ້ນຕາມຖ້ອຍຄຳທີ່ພວກຜູ້ເຜີຍພຣະທຳໄດ້ກ່າວໄວ້ ຕາມການດົນໃຈຂອງພຣະວິນຍານຂອງພຣະອົງ: ພຣະປະສົງຂອງພຣະເຈົ້າຈະສຳເລັດທຸກປະການ. ສ່ວນພຣະບັນຍັດຂອງພຣະອົງນັ້ນກໍ#todo[ເຊື່ອມໂຍງ\ຕິດແໜ້ນ]ກັບບັນລັງຂອງພຣະອົງ ຈຶ່ງບໍ່ມີອຳນາດຊົ່ວຮ້າຍໃດໆສາມາດທຳລາຍໄດ້. ສັດຈະທຳຄວາມຈິງໄດ້ຮັບການດົນໃຈຈາກພຣະເຈົ້າ ແລະ ພຣະອົງຊົງປົກປ້ອງຄຸ້ມຄອງຄວາມຈິງນັ້ນເອົາໄວ້; ຄວາມຈິງຈະມີໄຊເໜືອການຕໍ່ຕ້ານທຸກຢ່າງ. {AA 11.3}

ໃນສະໄໝຕ່າງໆທີ່ຄວາມມືດດ້ານຈິດວິນຍານຄອບງຳຢູ່, ຄຣິສຕະຈັກຂອງພຣະເຈົ້າປຽບເໝືອນເມືອງທີ່ຕັ້ງຢູ່ເທິງເນີນພູ. ຈາກສະໄໝໜຶ່ງສູ່ອີກສະໄໝໜຶ່ງ ຈາກລຸ້ນຄົນນີ້ຕົກທອດສູ່ລຸ້ນຄົນຖັດໄປ ຄວາມເຂົ້າໃຈໃນຫຼັກຄວາມຈິງອັນບໍຣິສຸດຂອງພຣະເຈົ້າ#todo[ໄດ້ພັດທະນາຂຶ້ນ]ພາຍໃນຄຣິສຕະຈັກ. ເຖິງແມ່ນວ່າຄຣິສຕະຈັກຈະເບິ່ງຄືອ່ອນແອ ແລະ ບົກພ່ອງກໍຕາມ ແຕ່ພຣະເຈົ້າຊົງຫ່ວງໄຍຄຣິສຕະຈັກເປັນພິເສດເໜືອສິ່ງອື່ນໃດໃນໂລກ. ຄຣິສຕະຈັກແມ່ນຈໍພາບທີ່ສາຍໃຫ້ເຫັນພຣະຄຸນຂອງພຣະເຈົ້າ, ເປັນບ່ອນທີ່ພຣະອົງຊົງສຳແດງຣິດອຳນາດໃນການປ່ຽນແປງຈິດໃຈມະນຸດ. {AA 12.1}

ພຣະຄຣິສຊົງຖາມວ່າ “ອານາຈັກຂອງພຣະເຈົ້າຈະປຽບຄືຫຍັງ? ຫຼືຈະໃຊ້ຄຳອຸປະມາຢ່າງໃດ ເພື່ອອະທິບາຍເຖິງອານາຈັກນີ້?” (ມາຣະໂກ 4:30). ພຣະອົງບໍ່ສາມາດຍົກເອົາອານາຈັກໃນໂລກມາປຽບທຽບໃສ່ອານາຈັກແຫ່ງສະຫວັນ; ໃນສັງຄົມມະນຸດບໍ່ມີສິ່ງໃດປຽບປານແຜ່ນດິນສະຫວັນໄດ້. ຜູ້ປົກຄອງອານາຈັກໃນໂລກປົກຄອງດ້ວຍການໃຊ້ອຳນາດ ແຕ່ໃນອານາຈັກຂອງພຣະຄຣິສ ຫ້າມບໍ່ໃຫ້ໃຊ້ອາວຸດຝ່າຍເນື້ອໜັງ ຫຼື ເຄື່ອງມືແຫ່ງການບີບບັງຄັບ. ອານາຈັກຂອງພຣະເຈົ້າມຸ້ງທີ່ຈະສົ່ງເສີມ ແລະ ພັດທະນາມະນຸດໃຫ້ສູງສົ່ງຍຶ່ງຂຶ້ນ. ຄຣິສຕະຈັກຂອງພຣະອົງແມ່ນສັງຄົມແຫ່ງຊິວິດອັນບໍຣິສຸດ, ປະກອບດ້ວຍພຣະວິນຍານບໍຣິສຸດ ແລະ ພອນສະຫວັນຕ່າງໆ. ສະມາຊິກຄຣິສຕະຈັກຄວນພົບຄວາມສຸກໃນການຊ່ວຍໃຫ້ຄົນອື່ນມີຄວາມສຸກ. {AA 12.2}

ພຣະປະສົງຂອງພຣະເຈົ້າປະເສີດ; ພຣະອົງຊົງປາຖະໜານຳໃຊ້ຄຣິສຕະຈັກຂອງພຣະອົງໃນການປະກອບວຽກງານອັນດີເລີດ ເພື່ອພຣະນາມຂອງພຣະອົງຈະໄດ້ຮັບກຽດຜ່ານວຽກງານເຫຼົ່ານັ້ນ. ແຜນການນີ້ໄດ້ເຜີຍໃຫ້ຮູ້ໃນນິມິດຂອງເອເສກຽນ ກ່ຽວກັບແມ່ນໍ້າທີ່ປິ່ນປົວໂຣກໄພໄຂ້ເຈັບ: “ນໍ້ານີ້ໄຫຼຜ່ານດິນແດນໄປທາງທິດຕາເວັນອອກ ແລະ ໄຫຼໄປສູ່ຮ່ອມພູຈໍແດນ ແລະ ໄປສູ່ທະເລຕາຍ. ເມື່ອໄຫຼລົງໄປໃນທະເລຕາຍ ລຳນໍ້ານີ້ຈະເຮັດໃຫ້ນໍ້າໃນທະເລຕາຍນັ້ນຈືດ ບ່ອນໃດທີ່ລຳນໍ້ານີ້ໄຫຼໄປ ບ່ອນນັ້ນກໍຈະມີສັດ ແລະ ປາທຸກໆຊະນິດ.…ແຕ່ລະຟາກຂອງລຳນໍ້ານັ້ນ ຈະມີຕົ້ນໄມ້ທຸກຊະນິດ ເກີດຂຶ້ນເພື່ອເປັນອາຫານ. ໃບຂອງຕົ້ນໄມ້ເຫຼົ່ານີ້ຈະບໍ່ຫ່ຽວແຫ້ງຈັກເທື່ອ ແລະ ຕົ້ນໄມ້ນັ້ນຈະບໍ່ຢຸດເກີດໝາກຈັກເທື່ອ. ຕົ້ນໄມ້ນັ້ນຈະບໍ່ຢຸດເປັນໝາກຈັກເທື່ອ. ຕົ້ນໄມ້ເຫຼົ່ານີ້ຈະໃຫ້ໝາກໄມ້ສົດແຕ່ລະເດືອນ ເພາະໄດ້ຮັບນໍ້າຫຼໍ່ລ້ຽງທີ່ໄຫຼມາຈາກພຣະວິຫານ. ຕົ້ນໄມ້ຕ່າງໆຈະໃຫ້ໝາກໄມ້ເປັນອາຫານ ແລະ ໃບຂອງມັນກໍຈະຖືກນຳມາເພື່ອໃຊ້ໃນການປິ່ນປົວຄົນ.” (ເອເສກຽນ 47:8–12). {AA 13.1}

ຕັ້ງແຕ່ຕົ້ນເດີມມາ ພຣະເຈົ້າຊົງອວຍພອນຊາວໂລກຜ່ານຄົນຂອງພຣະອົງ. ໃນສະໄໝບູຮານພຣະອົງຊົງຕັ້ງໂຢເຊັບ ໃຫ້ເປັນຄືນ້ຳພຸແຫ່ງຊີວິດແກ່ປະເທດເອຢິບ. ແລ້ວເນື່ອງຈາກຄວາມສັດຊື່ຂອງເພິ່ນ ປະຊາຊົນເອຢິບທັງໝົດ#todo[[Pi Ton]ຈຶ່ງໄດ້ຮັບການຊ່ວຍກູ້//[Porm]ບໍ່ຈິບຫາຍ.] ພຣະເຈົ້າຊົງຊ່ວຍຊີວິດຂອງນັກປາດທັງຫຼາຍໃນບາບີໂລນ ຜ່ານທາງດານີເອນ; ແລະການຊ່ວຍຊີວິດທັງສອງເລື່ອງນີ້ ເປັນບົດຮຽນທີ່ສະແດງໃຫ້ເຫັນພຣະພອນດ້ານຈິດວິນຍານ ທີ່ຊາວໂລກສາມາດໄດ້ຮັບ ຄັນແມ່ນວ່າພວກຕິດສະໜິດກັບພຣະເຈົ້າທີ່ໂຢເຊັບ ແລະ ດານີເອນນະມັດສະການ. ທຸກຄົນທີ່ມີພຣະຄຣິສສະຖິດໃນໃຈ ຄືຜູ້ທີ່ແບ່ງປັນຄວາມຮັກຂອງພຣະອົງໃຫ້ແກ່ຊາວໂລກ ລ້ວນແລ້ວແຕ່ເປັນຜູ້ຮັບໃຊ້ທີ່ຮ່ວມງານກັບພຣະເຈົ້າ ເພື່ອນຳພອນມາສູ່ມະນຸດຊາດ. ເມື່ອຜູ້ນັ້ນຮັບເອົາພຣະຄຸນຈາກພຣະຜູ້ຊ່ວຍໃຫ້ລອດເພື່ອແບ່ງປັນໃຫ້ຄົນອື່ນ ກໍຈະມີພຣະພອນຝ່າຍຈິດວິນຍານຫຼັ່ງໄຫຼອອກຈາກທຸກດ້ານຂອງຊີວິດ. {AA 13.2}

ພຣະເຈົ້າຊົງເລືອກຊາວອິດສະຣາເອນ ໃຫ້ເປີດເຜີຍພຣະລັກສະນະຂອງພຣະອົງໃຫ້ຊາວໂລກເຫັນ. ພຣະອົງຊົງປາຖະໜາໃຫ້ພວກເຂົາເປັນດັ່ງບໍ່ນ້ຳພຸແຫ່ງຄວາມລອດພົ້ນທ່າມກາງມະນຸດສະໂລກ. ພຣະອົງໄດ້ມອບພຣະທຳແຫ່ງສະຫວັນ ຄືພຣະປະສົງຂອງພຣະອົງເອງໃຫ້ແກ່ພວກເຂົາ. ໃນສະໄໝເລີ່ມຕົ້ນຂອງຊົນຊາດອິດສະຣາເອນ#comment[They weren’t a ປະເທດ until Saul become king] ບັນດາຊົນຊາດທັງຫຼາຍໃນໂລກໄດ້ເສື່ອມເສຍທາງສິນລະທຳ, ເຮັດໃຫ້ພວກເຂົາຫຼົງລືມພຣະເຈົ້າ. ທີ່ຈິງແລ້ວ ຊົນຊາດເຫຼົ່ານີ້ເຄີຍຮູ້ຈັກພຣະອົງມາກ່ອນ ແຕ່ “ພວກເຂົາກໍບໍ່ໄດ້ຖວາຍກຽດແກ່ພຣະອົງ ໃຫ້ສົມກັບການທີ່ພຣະອົງເປັນພຣະເຈົ້າ ທັງບໍ່ໄດ້ຂອບພຣະຄຸນພຣະອົງ, ແຕ່ວ່າຄວາມຄິດຂອງພວກເຂົາກາຍເປັນສິ່ງທີ່ໄຮ້ປະໂຫຍດ ແລະ ຈິດໃຈອັນໂງ່ຂອງພວກເຂົາກໍມືດມົວໄປ.” (ໂຣມ 1:21 LCV). ເຖິງຢ່າງນັ້ນກໍຕາມ, ພຣະເຈົ້າຍັງມີຄວາມເມດຕາ ແລະ ບໍ່ໄດ້ທຳລາຍພວກເຂົາໃຫ້ສູນສິ້ນໄປຈາກໂລກ. ພຣະອົງຊົງໃຫ້ໂອກາດຊົນຊາດເຫຼົ່ານັ້ນອີກ ເພື່ອໃຫ້ຮູ້ຈັກພຣະອົງຜ່ານຊົນຊາດທີ່ພຣະອົງຊົງເລືອກໄວ້. ລະບົບພິທີຖວາຍບູຊາຂອງຊາວອິດສະຣາເອນ ເປັນບົດຮຽນທີ່ສອນໃຫ້ຮູ້ວ່າ ພຣະຄຣິສຈະຖືກຄຶງເທິງໄມ້ກາງແຂນທ່າມກາງຊົນຊາດທັງຫຼາຍ, ຜູ້ໃດກໍຕາມທີ່ເພິ່ງພາໃນພຣະອົງ ຜູ້ນັ້ນຈະໄດ້ຮັບຊີວິດ. ພຣະຄຣິສຊົງເປັນຮາກຖານຂອງລະບົບພິທີກຳຂອງຊາວຢິວບູຮານ.#comment[This added word is needed to avoid confusing the modern reader from association with the current Jewish state] ຮູບແບບສັນຍະລັກ ແລະ ພິທີກຳທັງຫຼາຍທັງໝວນທີ່ພວກເຂົາເຮັດຢ່າງເປັນລະບົບລະບຽບນັ້ນ ລ້ວນແຕ່ໄດ້ພະຍາກອນເຖິງຂ່າວປະເສີດ ແລະ ເປັນການສຳແດງເຖິງພຣະສັນຍາແຫ່ງການຊົງໄຖ່. {AA 14.1}

ແຕ່ຊາວອິດສະຣາເອນໄດ້ຫຼົງລືມສິດທິພິເສດອັນສູງສົ່ງ ໃນການເປັນຕົວແທນຂອງພຣະເຈົ້າ. ພວກເຂົາໄດ້ຫຼົງລືມພຣະອົງ ແລະ ບໍ່ໄດ້ເຮັດໜ້າທີ່ອັນປະເສີດຂອງຕົນ; ພຣະພອນທັງຫຼາຍທີ່ພວກເຂົາໄດ້ຮັບ ກໍບໍ່ໄດ້ກາຍເປັນພຣະພອນສຳລັບຊາວໂລກ. ແຕ່ກົງກັນຂ້າມ, ພວກເຂົາພັດໃຊ້ຜົນປະໂຫຍດທັງໝົດ#todo[ເພື່ອປະດັບຕົນເອງ[is this too ຮູບປະທຳ?/what about ເພື່ອເປັນທີ່ນັບໜ້າຖືຕາຂອງຄົນອື່ນ]]; ນອກຈາກນັ້ນ, ພວກເຂົາຍັງຕີໂຕອອກຫ່າງຈາກຊາວໂລກເພື່ອໜີຈາກການທົດລອງ. ພຣະເຈົ້າຊົງມີຂໍ້ຫ້າມບໍ່ໃຫ້ເຂົ້າສັງຄົມກັບຄົນທີ່ຂາບໄຫວ້ຮູບເຄົາລົບ ເພື່ອປ້ອງກັນພວກເຂົາບໍ່ໃຫ້ເຮັດຄືຄົນຕ່າງຊາດ, ແຕ່ພວກເຂົາພັດນຳໃຊ້ຂໍ້ຫ້າມດັ່ງກ່າວ ໃນການສ້າງກຳແພງທີ່ຂັ້ນກາງລະຫວ່າງຕົນເອງກັບຊົນຊາດອື່ນ. ຄົນອິດສະຣາເອນໄດ້ໂກງພຣະເຈົ້າ ໂດຍການບໍ່ຮັບໃຊ້ພຣະອົງຕາມທີ່ຊົງຮຽກຮ້ອງ; ແລະໃນຂະນະດຽວກັນ, ກໍຍັງໂກງເພື່ອນມະນຸດ ໂດຍການບໍ່ເປັນແບບຢ່າງທີ່ບໍລິສຸດ ແລະ ຍ້ອນບໍ່ໄດ້ແນະນຳສັ່ງສອນຄົນອື່ນໃນເລື່ອງສາສະໜາ. {AA 14.2}

ພວກປະໂຣຫິດ ແລະ ຜູ້ປົກຄອງຖືປະຕິບັດຕາມພິທີກຳຢ່າງເຄັ່ງຄັດ ໂດຍບໍ່ຄຳນຶງເຖິງຄວາມໝາຍ. ພວກເຂົາຮູ້ສຶກພໍໃຈກັບສາສະໜາທີ່ເນັ້ນກົດລະບຽບ ຈຶ່ງບໍ່ສາມາດນຳເອົາຄວາມຈິງອັນມີຊີວິດຈາກສະຫວັນໄປແບ່ງປັນໃຫ້ແກ່ຄົນອື່ນໄດ້. ພວກເຂົາຄິດວ່າຄວາມຊອບທຳຂອງຕົນເອງພຽງພໍແລ້ວ ຈຶ່ງບໍ່ຕ້ອງການໃຫ້ມີສິ່ງໃໝ່ເຂົ້າມາໃນຄວາມເຊື່ອຖືຂອງຕົນ. ຄວາມປາຖະໜາດີທີ່ພຣະເຈົ້າມີຕໍ່ມະນຸດ ພວກເຂົາຄິດວ່າບໍ່ແມ່ນໄດ້ມາໂດຍທາງອື່ນ ແຕ່ໄດ້ມາຍ້ອນຄຸນງາມຄວາມດີຂອງຕົນເອງ. ຄວາມເຊື່ອທີ່ສະແດງອອກດ້ວຍຄວາມຮັກ ແລະ ເຮັດໃຫ້ຈິດໃຈບໍຣິສຸດນັ້ນ ມີສ່ວນຮ່ວມກັບສາສະໜາຂອງພວກຟາຣີຊາຍບໍ່ໄດ້ ເພາະວ່າສາສະໜາຂອງພວກເຂົາມີແຕ່ພິທີກຳ ແລະ ລະບຽບການຂອງມະນຸດ. {AA 15.1}

ພຣະເຈົ້າຊົງກ່າວແກ່ຊົນຊາດອິດສະຣາເອນວ່າ: “ເຮົາໄດ້ປູກເຈົ້າໄວ້ເໝືອນດັ່ງເຄືອອະງຸ່ນພັນດີ ແລະ ເປັນພັນທີ່ໜ້າເຊື່ອຖືໄດ້. ແລ້ວເປັນຫຍັງເຈົ້າຈຶ່ງຫັນມາຕໍ່ສູ້ເຮົາ ກາຍເປັນເຄືອອະງຸ່ນປ່າທີ່ບໍ່ມີຄຸນຄ່າໄດ້ແນວໃດ?” (ເຢເຣມີຢາ 2:21 LCV). “ອິດສະຣາເອນເປັນເຄືອອະງຸ່ນທີ່ແຜ່ງ່າ; ພວກເຂົາເກີດຜົນເພື່ອຕົນເອງ.” (ໂຮເສອາ 10:1 LCV). “ໂອ ປະຊາຊົນໃນເຢຣູຊາເລັມ ແລະ ປະຊາຊົນແຫ່ງຢູດາຍ, ຈົ່ງຕັດສິນຄວາມລະຫວ່າງເຮົາກັບສວນອະງຸ່ນຂອງເຮົາ. ເຮົາຈະເຮັດຫຍັງໄດ້ອີກເພື່ອສວນອະງຸ່ນຂອງເຮົາ ຫຼາຍກວ່າທີ່ເຮົາເຄີຍໄດ້ເຮັດເພື່ອມັນ? ເມື່ອເຮົາຫວັງຜົນໝາກອະງຸ່ນທີ່ດີ, ເປັນຫຍັງຈຶ່ງໄດ້ແຕ່ໝາກອະງຸ່ນສົ້ມ?” (ເອຊາຢາ 5:3–4 LCV). {AA 15.2}


“ບັດນີ້, ເຮົາຈະບອກເຈົ້າສິ່ງທີ່ເຮົາຈະເຮັດກັບສວນອະງຸ່ນຂອງເຮົາ: ເຮົາຈະຮື້ຮົ້ວໜາມລົງ ແລະ ປ່ອຍໃຫ້ສວນນັ້ນຖືກທຳລາຍ; ເຮົາຈະທໍາລາຍກຳແພງລົງ, ແລະມັນຈະຖືກຢຽບຢ່ຳ. ເຮົາຈະຖິ້ມໃຫ້ຮ້າງເປົ່າ, ບໍ່ຫັກກິ່ງ ຫຼື ພວນດິນໃຫ້, ປ່ອຍໃຫ້ໜາມຮົກຂຶ້ນຢູ່ທີ່ນັ້ນ. ເຮົາຈະສັ່ງເມກບໍ່ໃຫ້ສົ່ງຝົນມາຫົດມັນອີກຕໍ່ໄປ”. ສວນອະງຸ່ນຂອງພຣະເຈົ້າຢາເວ ອົງຜູ້ມີຣິດອໍານາດຍິ່ງໃຫຍ່ຄື ຊົນຊາດອິດສະຣາເອນ, ປະຊາຊົນຢູດາຍຄື ເຄືອອະງຸ່ນທີ່ພຣະອົງຊື່ນຊົມຍິນດີ. ແລະພຣະອົງຊອກຫາຄວາມຍຸຕິທຳ, ແຕ່ໄດ້ເຫັນແຕ່ການນອງເລືອດ; ຄາດຫວັງຄວາມຊອບທຳ, ແຕ່ໄດ້ຍິນສຽງຮ້ອງໄຫ້ແຫ່ງຄວາມທຸກໃຈ.” (ເອຊາຢາ 5:5–7 LCV). “ພວກເຈົ້າບໍ່ໄດ້ດູແລແກະໂຕທີ່ຈ່ອຍຜອມ, ບໍ່ໄດ້ປິ່ນປົວໂຕທີ່ເຈັບໂຊ, ບໍ່ໄດ້ພັນບາດແຜໃຫ້ໂຕທີ່ຖືກທຳຮ້າຍ, ບໍ່ໄດ້ນຳໂຕທີ່ຫຼົງຝູງກັບຄືນມາ, ຫຼືບໍ່ໄດ້ຊອກຫາໂຕທີ່ຫຼົງເສຍໄປ. ແຕ່ພວກເຈົ້າພັດເຮັດກັບພວກເຂົາຢ່າງໂຫດຮ້າຍທາລຸນ.” (ເອເສກຽນ 34:4.) {AA 15.3}

ຜູ້ນຳຊາວຢິວຄິດວ່າຕົນສະຫຼາດແລ້ວ ຈຶ່ງບໍ່ຕ້ອງການໃຫ້ຜູ້ໃດສັ່ງສອນ, ຄິດວ່າຕົນຊອບທຳແລ້ວ ຈຶ່ງບໍ່ຕ້ອງການຄວາມລອດພົ້ນ, ແລະຄິດວ່າຕົນມີສັກສີແລ້ວ ຈຶ່ງບໍ່ຕ້ອງການກຽດທີ່ມາຈາກພຣະຄຣິສ. ພວກເຂົາເຄີຍໄດ້ຮັບສິດທິພິເສດຕ່າງໆຈາກພຣະເຈົ້າ ແຕ່ພັດນຳໃຊ້ໃນທາງທີ່ຜິດ ອົງພຣະຜູ້ຊ່ວຍໃຫ້ລອດຈຶ່ງເອົາສິດທິເຫຼົ່ານັ້ນໄປຈາກພວກເຂົາ ເພື່ອມອບໃຫ້ຄົນອື່ນ. ສະຫງ່າຣາສີຂອງພຣະເຈົ້າຕ້ອງໄດ້ຮັບການເປີດເຜີຍ; ພຣະທຳຂອງພຣະອົງຕ້ອງສຳເລັດ; ອານາຈັກຂອງພຣະຄຣິສຕ້ອງຖືກສ້າງຕັ້ງໄວ້ໃນໂລກ; ຄວາມລອດພົ້ນຂອງພຣະເຈົ້າຕ້ອງຖືກປະກາດໃນເມືອງຕ່າງໆທີ່ບໍ່ຮູ້ຈັກພຣະອົງ; ພວກສາວົກຂອງພຣະຄຣິສຈຶ່ງຖືກຮຽກເອີ້ນໃຫ້ເຮັດໜ້າທີ່ ເຊິ່ງຜູ້ນຳຊາວຢິວບໍ່ໄດ້ເຮັດ. {AA 16.1}
