---
chapter:
  number: 1
  title:
    lo: ເທິງພູເຂົາແຫ່ງພຣະພອນ
    en: On the Mountainside
  url: https://legacy.egwwritings.org/?ref=en_MB.1&para=150.30
---

## {MB 1.1}

ຫຼາຍກວ່າ 14 ສະຕະວັດກ່ອນທີ່ພຣະເຢຊູຊົງບັງເກີດຢູ່ເມືອງເບັດເລເຮັມ, ຊົນຊາດອິດສະຣາເອນໄດ້ມາຊຸມນຸມກັນຢູ່ຫວ່າງເຂົາອັນສວຍສົດງົນງາມແຫ່ງເມືອງຊີເຄມ. ຈາກພູເຂົາທັງສອງຝັ່ງ ສຽງຂອງພວກປະໂຣຫິດໄດ້ປະກາດພຣະພອນ ແລະ ຄຳສາປແຊ່ງວ່າ “ຖ້າພວກເຈົ້າປະຕິບັດຕາມຂໍ້ຄຳສັ່ງຂອງພຣະເຈົ້າຢາເວ ພຣະເຈົ້າຂອງພວກເຈົ້າ…ພວກເຈົ້າກໍຈະໄດ້ຮັບຄຳອວຍພອນ, ແຕ່ຖ້າພວກເຈົ້າບໍ່ປະຕິບັດຕາມຂໍ້ຄຳສັ່ງຂອງພຣະເຈົ້າຢາເວ…ພວກເຈົ້າກໍຈະຖືກສາບແຊ່ງ.” (ພຣະບັນຍັດສອງ 11:27, 28). ຕໍ່ມາ, ພູເຂົາເກຣີຊິມທີ່ປະໂຣຫິດຢືນອວຍພອນປະຊາຊົນນັ້ນ ເປັນທີ່ຮູ້ຈັກໃນນາມ “ພູເຂົາແຫ່ງພຣະພອນ.” ແຕ່ຖ້ອຍຄຳທີ່ເປັນພຣະພອນໃຫ້ແກ່ມະນຸດສະໂລກທີ່ເຕັມໄປດ້ວຍຄວາມບາບ ແລະ ຄວາມໂສກເສົ້ານັ້ນ ກັບບໍ່ໄດ້ຖືກປະກາດຈາກພູເຂົາເກຣີຊິມ,ເນື່ອງຈາກຊົນຊາດອິດສະຣາເອນບໍ່ໄດ້ເຮັດຕາມມາດຕະຖານອັນສູງສົ່ງທີ່ພຣະເຈົ້າຊົງວາງໄວ້ໃຫ້ພວກເຂົາ. (((ບໍ່ແມ່ນໂຢຊວຍ, ແຕ່ຈະຕ້ອງມີຜູ້ອື່ນນຳພາ//ຈະຕ້ອງມີຜູ້ອື່ນທີ່ບໍ່ແມ່ນໂຢຊວຍນຳພາ))ຄົນຂອງພຣະເຈົ້າໄປສູ່ການພັກຜ່ອນທີ່ແທ້ຈິງແຫ່ງຄວາມເຊື່ອ. ປັດຈຸບັນບໍ່ມີໃຜເອີ້ນພູເຂົາເກຣີຊິມວ່າ “ພູເຂົາແຫ່ງພຣະພອນ” ອີກຕໍ່ໄປ, ແຕ່ກັບໃຊ້ຊື່ນີ້ເອີ້ນພູເຂົາທີ່ບໍ່ມີຊື່ເຊິ່ງຢູ່ຂ້າງທະເລສາບເຄັນເນຊາເຣັດ, ບ່ອນທີ່ພຣະເຢຊູຊົງກ່າວຖ້ອຍຄຳແຫ່ງພຣະພອນໃຫ້ແກ່ພວກສາວົກ ແລະ ຝູງຊົນຟັງ. {MB 1.1}

## {MB 1.2}

ໃຫ້ພວກເຮົາຈິນຕະນາການຍ້ອນກັບຄືນໄປເຖິງເຫດການນັ້ນ, ໃຫ້ສົມມຸດວ່າພວກເຮົາກຳລັງນັ່ງກັບພວກສາວົກຢູ່ເທິງພູເຂົາ, ມີສ່ວນຮ່ວມໃນຄວາມຄິດ ແລະ ຄວາມຮູ້ສຶກທີ່ເຕັມຢູ່ໃນຫົວໃຈຂອງພວກເຂົາໃນຂະນະນັ້ນ. ເມື່ອເຂົ້າໃຈວ່າຖ້ອຍຄຳຂອງພຣະເຢຊູມີຄວາມໝາຍຢ່າງໃດສຳລັບຜູ້ທີ່ໄດ້ຍິນ, ພວກເຮົາຈະພົບວ່າ ຖ້ອຍຄຳເຫຼົ່ານັ້ນມີຄວາມກະຈ່າງແຈ້ງ ແລະ ຄວາມງົດງາມຢ່າງທີ່ບໍ່ເຄີຍເຫັນມາກ່ອນ ແລະ ຈະໄດ້ບົດຮຽນອັນເລິກເຊິ່ງຍິ່ງຂຶ້ນ. {MB 1.2}

## {MB 1.3}

ເມື່ອພຣະຜູ້ຊ່ວຍໃຫ້ລອດຊົງເລີ່ມພຣະຣາຊກິດຂອງພຣະອົງ, ປະຊາຊົນເຂົ້າໃຈພຣະເມຊີອາ ແລະ ພຣະຣາຊກິດຂອງພຣະອົງຜິດໄປ ຈົນພວກເຂົາບໍ່ພ້ອມທີ່ຈະຮັບເອົາພຣະອົງ. ຄົນສະໄໝນັ້ນເນັ້ນທຳນຽມ ແລະ ພິທີກຳຈົນສູນເສຍຄວາມໃກ້ຊິດກັບພຣະເຈົ້າ, ພວກເຂົາຕີຄວາມຄຳພະຍາກອນໄປຕາມສະພາບຈິດໃຈທີ່ຫຍິ່ງຈອງຫອງ ແລະ ຫຼົງຮັກຝ່າຍໂລກ. ຊາວຢິວລໍຖ້າພຣະເມຊີອາ, ບໍ່ແມ່ນໃນຖານະເປັນພຣະຜູ້ຊ່ວຍໃຫ້ລອດພົ້ນຈາກຄວາມບາບ, ແຕ່ໃນຖານະກະສັດຜູ້ຍິ່ງໃຫຍ່ຜູ້ທີ່ຈະນຳເອົາບັນດາປະຊາຊາດທັງຫຼາຍ ມາຢູ່ພາຍໃຕ້ອຳນາດຂອງຣາຊສີແຫ່ງເຜົ່າຢູດາ. ໂຢຮັນຜູ້ໃຫ້ບັບຕິສະມາໄດ້ຮຽກຮ້ອງໃຫ້ພວກເຂົາກັບໃຈໃໝ່ດ້ວຍພະລັງທີ່ແທງທະລຸຈິດໃຈເໝືອນກັບຜູ້ເຜີຍພຣະທຳບູຮານ, ແຕ່ກໍເປົ່າປະໂຍດ. ຢູ່ຂ້າງແມ່ນ້ຳຈໍແດນ, ເພິ່ນໄດ້ຊີ້ໄປຫາພຣະເຢຊູວ່າເປັນ "ລູກແກະຂອງພຣະເຈົ້າຜູ້ທີ່ເອົາບາບຂອງໂລກໄປ," ແຕ່ກໍບໍ່ໄດ້ຜົນ. ພຣະເຈົ້າຊົງຊີ້ນຳຈິດໃຈຂອງພວກເຂົາໃຫ້ພິຈາລະນາຄຳພະຍາກອນຂອງເອຊາຢາກ່ຽວກັບພຣະຜູ້ຊ່ວຍໃຫ້ລອດທີ່ຕ້ອງທົນກັບຄວາມທຸກ, ແຕ່ພວກເຂົາບໍ່ຍອມຟັງ. {MB 1.3}

## {MB 2.1}

ຫາກວ່າພວກຄູບາອາຈານ ແລະ ຜູ້ນຳໃນອິສຣາເອນໄດ້ຍອມໃຫ້ພຣະຄຸນຂອງພຣະເຢຊູປ່ຽນແປງຊີວິດຂອງພວກເຂົາ, ພຣະອົງກໍຄົງໄດ້ແຕ່ງຕັ້ງພວກເຂົາໃຫ້ເປັນທູດຂອງພຣະອົງທ່າມກາງມວນມະນຸດສະໂລກ. ແຂວງຢູດາຍເປັນບ່ອນທຳອິດທີ່ມີການປະກາດວ່າ ຣາຊອານາຈັກຂອງພຣະເຈົ້າມາໃກ້ແລ້ວ ແລະ ເປັນບ່ອນທຳອິດທີ່ມີການຮຽກຮ້ອງໃຫ້ຄົນກັບໃຈໃໝ່. ເມື່ອພຣະເຢຊູຊົງຂັບໄລ່ຄົນທັງຫຼາຍທີ່ເຮັດໃຫ້ພຣະວິຫານໃນເຢຣູຊາເລັມເປັນມົນທິນ ໃຫ້ອອກໄປຈາກພຣະວິຫານນັ້ນ, ກໍເທົ່າກັບເປັນການປະກາດວ່າພຣະອົງຊົງເປັນພຣະເມຊີອາ ຜູ້ທີ່ຈະຊຳລະຈິດວິນຍານຈາກມົນທິນບາບ ແລະ ຈະເຮັດໃຫ້ຄົນຂອງພຣະອົງເປັນດັ່ງພຣະວິຫານອັນບໍຣິສຸດສຳລັບພຣະອົງ. ແຕ່ບັນດາຜູ້ນຳຊາວຢິວບໍ່ຍອມຖ່ອມຕົວລົງເພື່ອຮັບເອົາພຣະອາຈານຜູ້ຍາກຈົນຈາກນາຊາເຣັດ. ຄັ້ງທີສອງທີ່ພຣະອົງສະເດັດໄປຢ້ຽມຢາມນະຄອນເຢຣູຊາເລັມ, ພຣະອົງຖືກນຳພາໄປຢູ່ຕໍ່ໜ້າສະພາຊັນເຮດຣິນ, ໃນຄັ້ງນັ້ນຖ້າບໍ່ແມ່ນຍ້ອນວ່າຜູ້ນຳຊາວຢິວຢ້ານປະຊາຊົນເທົ່ານັ້ນ ພວກເຂົາຄົງໄດ້ພະຍາຍາມເອົາຊີວິດຂອງພຣະອົງ. ໃນຕອນນັ້ນພຣະອົງຈຶ່ງສະເດັດອອກຈາກແຂວງຢູດາຍ ແລະ ເລີ່ມພຣະຣາຊກິດຂອງພຣະອົງໃນແຂວງຄາລີເລ. {MB 2.1}

## {MB 2.2}

ພຣະອົງຊົງສືບຕໍ່ວຽກງານທີ່ນັ້ນຫຼາຍເດືອນ ກ່ອນທີ່ຈະເທດສະໜາເທິງພູເຂົາ. ພຣະອົງຊົງປະກາດໃນທຸກບ່ອນທຸກແຫ່ງທົ່ວແຜ່ນດິນວ່າ: “ອານາຈັກສະຫວັນມາໃກ້ແລ້ວ” (ມັດທາຍ 4:17 LCV), ເຮັດໃຫ້ຄົນຈາກທຸກຊົນຊັ້ນໃນສັງຄົມເກີດຄວາມສົນໃຈ ແລະ ປຸກຄວາມຫວັງຂອງພວກເຂົາວ່າ ຊີວິດໃນອານາຈັກໃໝ່ນັ້ນຈະຕ້ອງດີຂຶ້ນ. ເຖິງແມ່ນວ່າພວກຜູ້ນຳສາສະໜາຈະມີທ່າທີທີ່ບໍ່ເຫັນດ້ວຍກໍຕາມ ແຕ່ຊື່ສຽງຂອງພຣະອາຈານຄົນໃໝ່ໄດ້ແຜ່ກະຈາຍໄປນອກເຂດຂອງປາແລັດສະໄຕ ແລະ ຄົນທົ່ວໄປຄິດວ່າ ນີ້ຄົງເປັນພຣະຜູ້ຊ່ວຍທີ່ພວກເຂົາເຝົ້າຫວັງມາດົນນານ. ມີຜູ້ຄົນຈຳນວນມະຫາສານຫຼັ່ງໄຫຼເຂົ້າມາຕິດຕາມພຣະເຢຊູດ້ວຍຄວາມຕື່ນເຕັ້ນດີໃຈ. {MB 2.2}

## {MB 3.1}translate to here

ເຖິງເວລາແລ້ວທີ່ເຫຼົ່າສາວົກຜູ້ໃກ້ຊິດພຣະເຢຊູຫຼາຍທີ່ສຸດຈະໄດ້ຮ່ວມໃນພຣະລາດຊະກິດຂອງພຣະອົງ ໂດຍຕົງຫຼາຍຍິ່ງຂຶ້ນ ເພື່ອຝູງຊົນຈະໄດ້ບໍ່ຖືກປ່ອຍປະລະເລີຍເໝືອນຝູງແກະທີ່ຂາດຜູ້ລ້ຽງສາວົກບາງຄົນໄດ້ຕິດ ຕາມພຣະອົງມາຕັ້ງແຕ່ຊົງເລີ່ມພຣະລາດຊະກິດແລ້ວ ແລະ ສາວົກເກືອບທັງສິບສອງຄົນມີຄວາມໃກ້ຊິດກັບ ພຣະເຢຊູຄືກັບເປັນຄອບຄົວດຽວກັນ ເຖິງປານນັ້ນພວກເຂົາກໍຍັງຫຼົງໄປຕາມຄຳສອນຂອງພວກທຳມະຈານຢູ່ ຈຶ່ງມີຄວາມຄາດຫວັງຄືກັບຄົນທົ່ວໄປວ່າ ພຣະເມສີອາຈະຕ້ອງສະເດັດມາຕັ້ງອານາຈັກໃນໂລກນີ້ ພວກເຂົາບໍ່ເຂົ້າ ໃຈການກະທຳຂອງພຣະເຢຊູວ່າເປັນຫຍັງພຣະອົງບໍ່ສ້າງບາລະມີໃຫ້ກັບພຣະອົງເອງດ້ວຍການເຂົ້າຫາພວກປະໂຣຫິດກັບທຳມະຈານເພື່ອຂໍການສະໜັບສະໜູນ ເປັນຫຍັງພຣະອົງບໍ່ສະແຫວງຫາອຳນາດເພື່ອຈະເປັນກະສັດ ຄອບຄອງໂລກ ພວກສາວົກຕ້ອງໄດ້ຮັບການສັ່ງສອນອີກຫຼາຍກ່ອນທີ່ຈະສາມາດສືບຕໍ່ພຣະລາດຊະກິດຂອງ ພຣະເຢຊູຫຼັງຈາກພຣະອົງສະເດັດຂຶ້ນສະຫວັນ ເຖິງແມ່ນວ່າເຫຼົ່າສາວົກຈະຊ້າໃນການເຊື່ອ ແຕ່ພວກເຂົາກໍໄດ້ ຕອບສະໜອງຄວາມຮັກຂອງພຣະເຢຊູ ພຣະອົງຊົງເຫັນວ່າຄົນເຫຼົ່ານີ້ສາມາດຝຶກຝົນສຳລັບພຣະຣາຊກິດອັນຍິ່ງໃຫຍ່ຂອງພຣະອົງໄດ້ ບັດນີ້ພວກເຂົາໄດ້ຢູ່ກັບພຣະອົງດົນພໍທີ່ຈະມີຄວາມເຊື່ອໃນລະດັບໜຶ່ງແລ້ວວ່າພັນ ທະກິດຂອງພຣະອົງມາຈາກພຣະເຈົ້າ ແລະ ປະຊາຊົນໄດ້ເຫັນຫຼັກຖານເຊິ່ງສະແດງເຖິງລິດອຳນາດຂອງພຣະອົງ ທີ່ປະຕິເສດບໍ່ໄດ້ ເຖິງເວລາແລ້ວທີ່ພຣະອົງຈະອະທິບາຍຫຼັກການແຫ່ງອານາຈັກຂອງພຣະອົງເພື່ອພວກເຂົາຈະ ໄດ້ເຂົ້າໃຈລັກສະນະທີ່ແທ້ຈິງຂອງມັນ {MB 3.1}

## {MB 4.1}

ເທິງພູເຂົາໃກ້ທະເລສາບກາລິລີ ພຣະເຢຊູຊົງອະທິຖານທັງຄືນເພື່ອສາວົກເຫຼົ່ານີ້ທີ່ຊົງເລືອກ ພໍ່ຮຸ່ງເຊົ້າພຣະອົງຊົງເອີ້ນໃຫ້ພວກເຂົາມາຫາ ຊົງສັ່ງສອນແລະອະທິຖານເພື່ອບັນດາສາວົກຂອງພຣະອົງ ຊົງວາງພຣະຫັດເທິງຫົວຂອງແຕ່ລະຄົນເປັນການອວຍພອນ ຕັ້ງແຕ່ນີ້ເປັນຕົ້ນໄປໃຫ້ພວກສາວົກເຫຼົ່ານີ້ມີຊີວິດຢູ່ເພື່ອປະກາດຂ່າວປະເສີດ ຈາກນັ້ນກໍສະເດັດໄປທີ່ແຄມທະເລກັບພວກເຂົາ ຢູ່ທີ່ນັ້ນໄດ້ມີຄົນເປັນຈຳນວນຫຼວງຫຼາຍເລີ່ມເກາະກຸ່ມກັນຕັ້ງແຕ່ເຊົ້າມືດ {MB 4.1}

## {MB 4.2}

ນອກຈາກຄົນທ້ອງຖິ່ນໃນແຂວງກາລີແລ້ວ ກໍຍັງມີຄົນເປັນຈຳນວນຫຼວງຫຼາຍທີ່ມາຈາກແຂວງຢູດາຍ ແລະ ນະຄອນເຢຣູຊາເລັມທີ່ຮ່ວມຕິດຕາມພຣະອົງ ມີຄົນຈາກຝາກຕາເວັນອອກຂອງແມ່ນ້ຳຈໍແດນ ມີຊາວເມືອງ ທົດສະບຸລີ(ເປັນດິນແດນທີ່ມີຜີແລະໝູ)ທີ່ເຊື່ອພຣະເຈົ້າແຕ່ຍັງໄຫວ້ຮູບເຄົາລົບຢູ່ ນອກຈາກນັ້ນກໍຍັງມີຄົນຈາກ ເອໂດມທາງໃຕ້ຂອງຢູດາຍ ຈາກເມືອງໄທລະແລະ ໄຊດອນເມືອງໃຫຍ່ແຫ່ງຟີນິເຊຍທີ່ຕັ້ງຢູ່ແຄມທະເລເມດີ ເຕເລເນ “ເມື່ອຮູ້ເຖິງສິ່ງທີ່ພຣະອົງຊົງກະທຳນັ້ນ” ປະຊາຊົນເປັນຈຳນວນຫຼວງຫຼາຍໄດ້ມາຫາພຣະອົງ “ເພື່ອຈະຟັງພຣະອົງ ແລະໃຫ້ພຣະອົງຊົງຮັກສາໂລກຂອງເຂົາ…ເພາະວ່າມີລິດເດດແຜ່ອອກມາຈາກພຣະອົງ ຮັກສາເຂົາໃຫ້ຫາຍທຸກຄົນ” (ມາລະໂກ 3:8 TH1971; ລູກາ 6:17–19 TH1971) {MB 4.2}

## {MB 4.3}

ຄົນທີ່ໄປຟັງພຣະເຢຊູມີຈຳນວນຫຼາຍຈົນຊາຍຫາດແຄບເກີນໄປທີ່ຈະໃຫ້ທຸກຄົນໄດ້ຢືນຟັງພຣະອົງ ພຣະເຢຊູຈຶ່ງນຳພວກເຂົາກັບໄປທີ່ພູເຂົາ ແລະ ສະເດັດຂຶ້ນໄປໜ້ອຍໜຶ່ງປະທັບລົງທີ່ທົ່ງຫຍ້າຮາບພຽງ ເຊິ່ງ ເໝາະສົມສຳລັບມວນຊົນທີ່ມາຮັບຟັງ ເມື່ອສາວົກ ແລະ ຝູງຊົນເຫັນພຣະອົງປະທັບລົງແລ້ວກໍກະທຳຕາມ {MB 4.3}

## {MB 4.4}

ບັນດາສາວົກຮູ້ສຶກວ່າມື້ນີ້ໜ້າຈະບໍ່ມີຫຍັງພິເສດທີ່ບໍ່ຄາດຄິດເກີດຂຶ້ນຈຶ່ງຍັບເຂົ້າໄປໃກ້ພຣະອາຈານ ຂອງເຂົາ ເມື່ອລະລຶກເຖິງເຫດການຕອນຮຸ່ງເຊົ້າພວກເຂົາໝັ້ນໃຈວ່າພຣະເຢຊູຈະປະກາດເລື່ອງອານາຈັກຂອງ ພຣະອົງ ແລະຫວັງເປັນຢ່າງຍິ່ງວ່າ ພຣະອົງໃກ້ຈະສະປະນາມັນຂຶ້ນແລ້ວມະຫາຊົນທີ່ຕິດຕາມພຣະອົງກໍຮູ້ສຶກ ຕື່ນເຕັ້ນໄປນຳ ຕ່າງຄົນຕ່າງຕັ້ງຄວາມສົນໃຈໄປຍັງພຣະເຢຊູດ້ວຍຄວາມຍາກຮູ້ຍາກເຫັນ {MB 4.4}

## {MB 5.1}

ຂະນະທີ່ປະຊາຊົນກຳລັງນັ່ງລໍຖ້າຟັງພຣະອາຈານເທິງເນີນເຂົ້າອັນຂຽວສົດຢູ່ນັ້ນ ໃຈຂອງພວກເຂົາ ມົວເມົາແຕ່ໃນເລື້ອງກຽດສັກສີແຫ່ງອານາຄົດ ມີພວກຟາລີສີກັບທຳມະຈານເຝົ້າລໍຖ້າວັນທີ່ຈະໄດ້ປົກຄອງເໜືອ ຊາວໂລມັນທີ່ພວກເຂົາກຽດຊັງ ແລະ ຈະໄດ້ຄອບຄອງຊັບສົມບັດ ແລະ ສັກສີຂອງມະຫາອານາຈັກໂລມ ສ່ວນ ຊາວນາ ແລະ ປະມົງຜູ້ຍາກຈົນຫວັງວ່າຈະໄດ້ຍິນພຣະເຢຊູຢືນຢັນວ່າ ເຮືອນອັນຊຸດໂຊມ ອາຫານທີ່ຄາດແຄນ ຊີວິດທີ່ລຳບາກກາກກຳ ແລະ ຄວາມຢ້ານກົວຕໍ່ຄວາມອົດຢາກຈະໄດ້ເອົາໄປແລກກັບຄະລຶກຫາດຂອງພວກ ໂລມັນຜູ້ບີບບັງຄັບ ແລະ ຊີວິດສຸກສະບາຍ ພວກເຂົາຫວັງວ່າພຣະຄຣິສຈະຊົງມອບເສື້ອຜ້າຫຼູຫຼາຂອງສັດຕູ ແທນທີ່ເສື້ອຜ້າຊຸດດຽວທີ່ພວກເຂົາສວມໃສ່ໃນກາງເວັນ ແລະ ໃຊ້ຫົ່ມໃນກາງຄືນ {MB 5.1}

## {MB 5.2}

ຫົວໃຈທຸກດວງກຳລັງເຕັມໄປດ້ວຍຄວາມຫວັງວ່າໃນບໍ່ຊ້າຊົນຊາດອິດສະລາເອລຈະໄດ້ຮັບກຽດຕໍ່ໜ້າ ບັນດາປະຊາຊາດໃນຖານະຊາດທີ່ພຣະອົງຊົງເລືອກສັນ ແລະ ນະຄອນເຢຣູຊາເລັມຈະໄດ້ຮັບການຍົກຍໍໃຫ້ເປັນເມືອງ ຫຼວງຂອງມະຫາອຳນາດທີ່ຈະຄອບຄອງສາກົນໂລກ {MB 5.2}
