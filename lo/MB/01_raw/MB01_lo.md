---
chapter:
  number: 1
  title:
    lo: ເທິງພູເຂົາແຫ່ງພຣະພອນ
    en: On the Mountainside
  url: https://legacy.egwwritings.org/?ref=en_MB.1&para=150.30
---

## {MB 1.1}

ເປັນເວລາຫລາຍກວ່າສິບສີ່ສະຕະວັດທີ່ພຣະເຢຊູໄດ້ມາບັງເກີດຢູ່ໝູ່ບ້ານເບັດເລເຮັມ ຄັ້ງຫນຶ່ງຊົນຊາດ ອິດສະລາເອລໄດ້ລວມຕົວກັນທີ່ພູເຂົາເຊເຄັມອັນສວຍສົດງົດງາມຈາກພູເຂົາຝາກຫນຶ່ງສູ່ອີກຝາກຫນຶ່ງ ປະຊາຊົນໄດ້ຍິນສຽງປະໂຣຫິດຮ້ອງປະກາດທັງຄຳອວຍພອນ ແລະ ຄຳສາບແຊ່ງວ່າ: “ຖ້າທ່ານກະທຳຕາມ ພຣະບັນຍັດຂອງພຣະເຢໂຮວາພຣະເຈົ້າຂອງທ່ານ…ທ່ານກໍຈະເປັນໄປຕາມພອນນັ້ນ ຖ້າທ່ານບໍ່ກະທຳຕາມ… ທ່ານກໍຈະເປັນໄປຕາມຄຳສາບແຊ່ງນັ້ນ”(ສະເຫຼີຍທຳບັນຍັດ 11:27-28 TH1971) ຕໍ່ມາຈຶ່ງມີຄົນເອີ້ນພູເຂົາ ເກຣິຊິມທີ່ປະໂຣຫິດຢືນອວຍພອນປະຊາຊົນນັ້ນວ່າ “ພູເຂົາແຫ່ງພຣະພອນ” ແຕ່ຖ້ອຍຄຳເຊິ່ງເປັນພຣະພອນ ໃຫ້ແກ່ມວນມະນຸດທີ່ເສົ້າໝອງໃນຄວາມບາບກັບບໍ່ໄດ້ປະກາດທີ່ພູເຂົາເກຣິຊິມ ເນື່ອງຈາກຄົນອິດສະລາເອລ ບົກຜ່ອງ ແລະ ບໍ່ໄດ້ກະທຳຕາມມາດຕະຖານອັນສູງສົ່ງທີ່ພຣະເຈົ້າຊົງວາງໄວ້ໃຫ້ຈະຕ້ອງມີຜູ້ຫນຶ່ງແທນໂຍຊູວາ ທີ່ຈະນຳຄົນຂອງ ພຣະອົງໃຫ້ເຂົ້າສູ່ການພຳນັກແທ້ທີ່ມາໂດຍຄວາມເຊື່ອ ປັດຈຸບັນບໍ່ມີໃຜເອີ້ນພູເຂົາເກຣິຊິມວ່າ “ພູເຂົາແຫ່ງພຣະພອນ” ອີກຕໍ່ໄປ ແຕ່ກັບໃຊ້ຊື່ນີ້ເອີ້ນພູເຂົາທີ່ບໍ່ໄດ້ຮູ້ຊື່ ເຊິ່ງຢູ່ຂ້າງທະເລສາບເຢນເນຊາເລັດ ທີ່ພຣະເຢຊູຕັດສອນເປັນຖ້ອຍຄຳແຫ່ງພຣະພອນແກ່ເຫຼົ່າສາວົກ ແລະ ຝູງຊົນ {MB 1.1}

## {MB 1.2}

ໃຫ້ເຮົາຈິນຕະນາເຖິງເຫດການໃນຄັ້ງນັ້ນວ່າ ເຮົາກຳລັງນັ່ງຢູ່ກັບເຫຼົ່າສາວົກເທິງພູເຂົາ ມີຄວາມຄິດ ແລະ ຄວາມຮູ້ສຶກຮ່ວມກັບພວກເຂົາ ມີຄວາມເຂົ້າໃຈວ່າຖ້ອຍຄຳຂອງພຣະເຢຊູມີຄວາມໝາຍຢ່າງໃດກັບຜູ້ທີ່ ໄດ້ຟັງໃນຂະນະນັ້ນ ເຮົາອາດພົບວ່າຖ້ອຍຄຳເຫຼົ່ານັ້ນມ່ວນ ແລະ ຊັດເຈນເປັນພິເສດ ແລະ ບາງທີເຮົາຈະໄດ້ ບົດຮຽນທີ່ເລິກເຊິ່ງກວ່າທີ່ເຄີຍ {MB 1.2}

## {MB 1.3}

ເມື່ອພຣະຜູ້ຊ່ວຍໃຫ້ລອດຊົງເລີ່ມພຣະລາດຊະກິດຂອງພຣະອົງ ຄວາມເຂົ້າໃຈຂອງມະຫາຊົນເລື່ອງ ພຣະເມສີອາ ຜິດໄປຈາກຄວາມເປັນຈິງຈົນພວກເຂົາບໍ່ພ້ອມທີ່ຈະຮັບພຣະອົງ ຄົນສະໃໝນັ້ນເນັ້ນທຳນຽມ ແລະ ພິທີກຳຈົນສູນເສຍຄວາມສຳພັນທີ່ໃກ້ຊິດກັບພຣະເຈົ້າ ສ່ວນຄຳພະຍາກອນກໍຖືກຕີຄວາມໄປຕາມສະພາບຈິດໃຈ ທີ່ອວດອົ່ງ ແລະ ຫຼົງຮັກຝ່າຍໂລກ ຊາວຢິວເຝົ້າລໍຖ້າຈອມລາຊາທີ່ຈະສະເດັດມາໃນຖານະຜູ້ພິຊິດປະຊາຊາດທັງ ຫຼາຍໃຫ້ຢູ່ພາຍໃຕ້ລາດສະສີແຫ່ງເຜົ້າຢຸດາ ບໍ່ແມ່ນພຣະຜູ້ຊ່ວຍໃຫ້ລອດຈາກບາບໂຢຫັນຜູ້ໃຫ້ບັບຕິດສະມາ ຮຽກຮ້ອງໃຫ້ຄົນກັບໃຈດ້ວຍພະລັງທີ່ແທງທະລຸຈິດໃຈເໝືອນກັບຜູ້ເຜີຍພະວັດຈະນະບູຮານ ແຕ່ກໍບໍ່ມີປະໂຍດ. ຢູ່ແຄມແມ່ນ້ຳຈໍແດນໂຢຫັນໄດ້ຊີ້ໄປຍັງພຣະເຢຊູ ແລະ ຮ້ອງປະກາດວ່າ ນີ້ເປັນລູກແກະຂອງພຣະເຈົ້າທີ່ຈະນຳເອົາ ຄວາມຜິດບາບຂອງໂລກໄປ ພຣະເຈົ້າຊົງຊີ້ນຳໃຫ້ຄົນອິດສະລາເອລພິຈາລະນາຄຳພະຍາກອນຂອງເອຊາຢາເຖິງ ພຣະຜູ້ຊ່ວຍໃຫ້ລອດທີ່ຕ້ອງທົນທຸກທໍລະມານ ແຕ່ພວກເຂົາກໍ່ບໍ່ສົນໃຈ {MB 1.3}

## {MB 2.1}

ຖ້າຫາກວ່າຄູບາອາຈານ ແລະ ຜູ້ນຳໃນປະເທດອິດສະລາເອລຍອມໃຫ້ພຣະຄຸນຂອງພຣະອົງປ່ຽນແປງ ຊີວິດ ພຣະເຢຊູຄົງໄດ້ຕັ້ງພວກເຂົາໃຫ້ເປັນທູດຂອງພຣະອົງທ່າມກາງຄົນທັງຫຼາຍ. ໃນແຂວງຢູເປັນດາຍບ່ອນ ທຳອິດທີ່ມີການປະກາດເລື່ອງການມາຂອງແຜ່ນດິນຂອງພຣະເຈົ້າ ແລະ ຮຽກຮ້ອງໃຫ້ຄົນກັບໃຈ. ເມື່ອພຣະເຢຊູ ຊົງຊຳລະພຣະວິຫານທີ່ນະຄອນເຢຣູຊາເລັມກໍເທົ່າກັບປະກາດວ່າພຣະອົງເປັນພຣະເມສີອາຄືຜູ້ທີ່ຈະຊຳລະຈິດໃຈມະນຸດຈາກມົນທິນບາບເພື່ອຮັບເອົາພຣະອາຈານຜູ້ຍາກຈົນແຫ່ງນາຊາເລັດ. ເມື່ອພຣະອົງສະເດັດມາຍັງນະຄອນເຢຣູຊາເລັມຄັ້ງທີສອງພຣະອົງຖືກນຳໄປຕໍ່ໜ້າສະພາສູງ ແຕ່ພຽງເພາະຜູ້ນຳຍ້ານປະຊາຊົນຈຶ່ງຍັງຫາຊ່ອງທາງສັງ ຫານພຣະອົງບໍ່ໄດ້ໃນຕອນນັ້ນ. ພຣະເຢຊູຈຶ່ງໄ້ດສະເດັດອອກຈາກແຂວງຢູດາຍ ແລະ ຊົງເລີ່ມພະລາດຊະກິດຂອງພຣະອົງທີ່ແຂວງກາລິລີ {MB 2.1}

## {MB 2.2}

ພຣະເຢຊູປະທັບຢູ່ທີ່ແຂວງກາລິລີເປັນເວລາຫຼາຍເດືອນກ່ອນທີ່ຈະຊົງເທດສະໜາເທິງພູເຂົາ ພຣະອົງ ຊົງປະກາດໄປທົ່ວທຸກບ່ອນທຸກທີ່ວ່າ “ແຜ່ນດິນສະຫວັນໃກ້ເຂົ້າມາແລ້ວ”(ມັດທາຍ 4:17) ເຮັດໃຫ້ຄົນທຸກຊົນ ຊັ້ນຕື່ນຕົວ ຕ່າງຄົນຕ່າງຫວັງວ່າຊີວິດໃນອານາຈັກໃໝ່ທີ່ກ່າວມານັ້ນຈະຕ້ອງດີຂື້ນ ເຖິງແມ່ນວ່າບັນດາຜູ້ນຳຈະ ບໍ່ພໍໃຈແຕ່ຊື່ສຽງຂອງພຣະອາຈານຄົນໃໝ່ໄດ້ຊ່າລືອອກໄປນອກເຂດປາເລສໄຕ ແລະ ຄົນທົ່ວໄປຄິດວ່ານີ້ຕ້ອງ ເປັນພຣະຜູ້ຊ່ວຍທີ່ພວກເຮົາເຝົ້າລໍຖ້າ ມີຝູງຊົນຈຳນວນຫຼາຍຕິດຕາມພຣະອົງດ້ວຍຄວາມຕື່ນເຕັ້ນດີໃຈ {MB 2.2}

## {MB 3.1}

ເຖິງເວລາແລ້ວທີ່ເຫຼົ່າສາວົກຜູ້ໃກ້ຊິດພຣະເຢຊູຫຼາຍທີ່ສຸດຈະໄດ້ຮ່ວມໃນພຣະລາດຊະກິດຂອງພຣະອົງ ໂດຍຕົງຫຼາຍຍິ່ງຂື້ນ ເພື່ອຝູງຊົນຈະໄດ້ບໍ່ຖືກປ່ອຍປະລະເລີຍເໝືອນຝູງແກະທີ່ຂາດຜູ້ລ້ຽງສາວົກບາງຄົນໄດ້ຕິດ ຕາມພຣະອົງມາຕັ້ງແຕ່ຊົງເລີ່ມພຣະລາດຊະກິດແລ້ວ ແລະ ສາວົກເກືອບທັງສິບສອງຄົນມີຄວາມໃກ້ຊິດກັບ ພຣະເຢຊູຄືກັບເປັນຄອບຄົວດຽວກັນ ເຖິງປານນັ້ນພວກເຂົາກໍຍັງຫຼົງໄປຕາມຄຳສອນຂອງພວກທຳມະຈານຢູ່ ຈຶ່ງມີຄວາມຄາດຫວັງຄືກັບຄົນທົ່ວໄປວ່າ ພຣະເມສີອາຈະຕ້ອງສະເດັດມາຕັ້ງອານາຈັກໃນໂລກນີ້ ພວກເຂົາບໍ່ເຂົ້າ ໃຈການກະທຳຂອງພຣະເຢຊູວ່າເປັນຫຍັງພຣະອົງບໍ່ສ້າງບາລະມີໃຫ້ກັບພຣະອົງເອງດ້ວຍການເຂົ້າຫາພວກປະໂຣຫິດກັບທຳມະຈານເພື່ອຂໍການສະໜັບສະໜູນ ເປັນຫຍັງພຣະອົງບໍ່ສະແຫວງຫາອຳນາດເພື່ອຈະເປັນກະສັດ ຄອບຄອງໂລກ ພວກສາວົກຕ້ອງໄດ້ຮັບການສັ່ງສອນອີກຫຼາຍກ່ອນທີ່ຈະສາມາດສືບຕໍ່ພຣະລາດຊະກິດຂອງ ພຣະເຢຊູຫຼັງຈາກພຣະອົງສະເດັດຂື້ນສະຫວັນ ເຖິງແມ່ນວ່າເຫຼົ່າສາວົກຈະຊ້າໃນການເຊື່ອ ແຕ່ພວກເຂົາກໍໄດ້ ຕອບສະໜອງຄວາມຮັກຂອງພຣະເຢຊູ ພຣະອົງຊົງເຫັນວ່າຄົນເຫຼົ່ານີ້ສາມາດຝຶກຝົນສຳຫຼັບພຣະລາຊະກິດ ອັນຍິ່ງໃຫຍ່ຂອງພຣະອົງໄດ້ ບັດນີ້ພວກເຂົາໄດ້ຢູ່ກັບພຣະອົງດົນພໍທີ່ຈະມີຄວາມເຊື່ອໃນລະດັບໜຶ່ງແລ້ວວ່າພັນ ທະກິດຂອງພຣະອົງມາຈາກພຣະເຈົ້າ ແລະ ປະຊາຊົນໄດ້ເຫັນຫຼັກຖານເຊິ່ງສະແດງເຖິງລິດອຳນາດຂອງພຣະອົງ ທີ່ປະຕິເສດບໍ່ໄດ້ ເຖິງເວລາແລ້ວທີ່ພຣະອົງຈະອະທິບາຍຫຼັກການແຫ່ງອານາຈັກຂອງພຣະອົງເພື່ອພວກເຂົາຈະ ໄດ້ເຂົ້າໃຈລັກສະນະທີ່ແທ້ຈິງຂອງມັນ {MB 3.1}

## {MB 4.1}

ເທິງພູເຂົາໃກ້ທະເລສາບກາລິລີ ພຣະເຢຊູຊົງອະທິຖານທັງຄືນເພື່ອສາວົກເຫຼົ່ານີ້ທີ່ຊົງເລືອກ ພໍ່ຮຸ່ງເຊົ້າພຣະອົງຊົງເອີ້ນໃຫ້ພວກເຂົາມາຫາ ຊົງສັ່ງສອນແລະອະທິຖານເພື່ອບັນດາສາວົກຂອງພຣະອົງ ຊົງວາງພຣະຫັດເທິງຫົວຂອງແຕ່ລະຄົນເປັນການອວຍພອນ ຕັ້ງແຕ່ນີ້ເປັນຕົ້ນໄປໃຫ້ພວກສາວົກເຫຼົ່ານີ້ມີຊີວິດຢູ່ເພື່ອປະກາດຂ່າວປະເສີດ ຈາກນັ້ນກໍສະເດັດໄປທີ່ແຄມທະເລກັບພວກເຂົາ ຢູ່ທີ່ນັ້ນໄດ້ມີຄົນເປັນຈຳນວນຫຼວງຫຼາຍເລີ່ມເກາະກຸ່ມກັນຕັ້ງແຕ່ເຊົ້າມືດ {MB 4.1}

## {MB 4.2}

ນອກຈາກຄົນທ້ອງຖິ່ນໃນແຂວງກາລີແລ້ວ ກໍຍັງມີຄົນເປັນຈຳນວນຫຼວງຫຼາຍທີ່ມາຈາກແຂວງຢູດາຍ ແລະ ນະຄອນເຢຣູຊາເລັມທີ່ຮ່ວມຕິດຕາມພຣະອົງ ມີຄົນຈາກຝາກຕາເວັນອອກຂອງແມ່ນ້ຳຈໍແດນ ມີຊາວເມືອງ ທົດສະບຸລີ(ເປັນດິນແດນທີ່ມີຜີແລະໝູ)ທີ່ເຊື່ອພຣະເຈົ້າແຕ່ຍັງໄຫວ້ຮູບເຄົາລົບຢູ່ ນອກຈາກນັ້ນກໍຍັງມີຄົນຈາກ ເອໂດມທາງໃຕ້ຂອງຢູດາຍ ຈາກເມືອງໄທລະແລະ ໄຊດອນເມືອງໃຫຍ່ແຫ່ງຟີນິເຊຍທີ່ຕັ້ງຢູ່ແຄມທະເລເມດີ ເຕເລເນ “ເມື່ອຮູ້ເຖິງສິ່ງທີ່ພຣະອົງຊົງກະທຳນັ້ນ” ປະຊາຊົນເປັນຈຳນວນຫຼວງຫຼາຍໄດ້ມາຫາພຣະອົງ “ເພື່ອຈະຟັງພຣະອົງ ແລະໃຫ້ພຣະອົງຊົງຮັກສາໂລກຂອງເຂົາ…ເພາະວ່າມີລິດເດດແຜ່ອອກມາຈາກພຣະອົງ ຮັກສາເຂົາໃຫ້ຫາຍທຸກຄົນ” (ມາລະໂກ 3:8 TH1971; ລູກາ 6:17–19 TH1971) {MB 4.2}

## {MB 4.3}

ຄົນທີ່ໄປຟັງພຣະເຢຊູມີຈຳນວນຫຼາຍຈົນຊາຍຫາດແຄບເກີນໄປທີ່ຈະໃຫ້ທຸກຄົນໄດ້ຢືນຟັງພຣະອົງ ພຣະເຢຊູຈຶ່ງນຳພວກເຂົາກັບໄປທີ່ພູເຂົາ ແລະ ສະເດັດຂື້ນໄປໜ້ອຍໜຶ່ງປະທັບລົງທີ່ທົ່ງຫຍ້າຮາບພຽງ ເຊິ່ງ ເໝາະສົມສຳຫຼັບມວນຊົນທີ່ມາຮັບຟັງ ເມື່ອສາວົກ ແລະ ຝູງຊົນເຫັນພຣະອົງປະທັບລົງແລ້ວກໍກະທຳຕາມ {MB 4.3}

## {MB 4.4}

ບັນດາສາວົກຮູ້ສຶກວ່າມື້ນີ້ໜ້າຈະບໍ່ມີຫຍັງພິເສດທີ່ບໍ່ຄາດຄິດເກີດຂື້ນຈຶ່ງຍັບເຂົ້າໄປໃກ້ພຣະອາຈານ ຂອງເຂົາ ເມື່ອລະລຶກເຖິງເຫດການຕອນຮຸ່ງເຊົ້າພວກເຂົາໝັ້ນໃຈວ່າພຣະເຢຊູຈະປະກາດເລື່ອງອານາຈັກຂອງ ພຣະອົງ ແລະຫວັງເປັນຢ່າງຍິ່ງວ່າ ພຣະອົງໃກ້ຈະສະປະນາມັນຂື້ນແລ້ວມະຫາຊົນທີ່ຕິດຕາມພຣະອົງກໍຮູ້ສຶກ ຕື່ນເຕັ້ນໄປນຳ ຕ່າງຄົນຕ່າງຕັ້ງຄວາມສົນໃຈໄປຍັງພຣະເຢຊູດ້ວຍຄວາມຍາກຮູ້ຍາກເຫັນ {MB 4.4}

## {MB 5.1}

ຂະນະທີ່ປະຊາຊົນກຳລັງນັ່ງລໍຖ້າຟັງພຣະອາຈານເທິງເນີນເຂົ້າອັນຂຽວສົດຢູ່ນັ້ນ ໃຈຂອງພວກເຂົາ ມົວເມົາແຕ່ໃນເລື້ອງກຽດສັກສີແຫ່ງອານາຄົດ ມີພວກຟາລີສີກັບທຳມະຈານເຝົ້າລໍຖ້າວັນທີ່ຈະໄດ້ປົກຄອງເໜືອ ຊາວໂລມັນທີ່ພວກເຂົາກຽດຊັງ ແລະ ຈະໄດ້ຄອບຄອງຊັບສົມບັດ ແລະ ສັກສີຂອງມະຫາອານາຈັກໂລມ ສ່ວນ ຊາວນາ ແລະ ປະມົງຜູ້ຍາກຈົນຫວັງວ່າຈະໄດ້ຍິນພຣະເຢຊູຢືນຢັນວ່າ ເຮືອນອັນຊຸດໂຊມ ອາຫານທີ່ຄາດແຄນ ຊີວິດທີ່ລຳບາກກາກກຳ ແລະ ຄວາມຢ້ານກົວຕໍ່ຄວາມອົດຢາກຈະໄດ້ເອົາໄປແລກກັບຄະລຶກຫາດຂອງພວກ ໂລມັນຜູ້ບີບບັງຄັບ ແລະ ຊີວິດສຸກສະບາຍ ພວກເຂົາຫວັງວ່າພຣະຄຣິສຈະຊົງມອບເສື້ອຜ້າຫຼູຫຼາຂອງສັດຕູ ແທນທີ່ເສື້ອຜ້າຊຸດດຽວທີ່ພວກເຂົາສວມໃສ່ໃນກາງເວັນ ແລະ ໃຊ້ຫົ່ມໃນກາງຄືນ {MB 5.1}

## {MB 5.2}

ຫົວໃຈທຸກດວງກຳລັງເຕັມໄປດ້ວຍຄວາມຫວັງວ່າໃນບໍ່ຊ້າຊົນຊາດອິດສະລາເອລຈະໄດ້ຮັບກຽດຕໍ່ໜ້າ ບັນດາປະຊາຊາດໃນຖານະຊາດທີ່ພຣະອົງຊົງເລືອກສັນ ແລະ ນະຄອນເຢຣູຊາເລັມຈະໄດ້ຮັບການຍົກຍໍໃຫ້ເປັນເມືອງ ຫຼວງຂອງມະຫາອຳນາດທີ່ຈະຄອບຄອງສາກົນໂລກ {MB 5.2}
