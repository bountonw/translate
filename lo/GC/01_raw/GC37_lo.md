---
chapter:
  number: 37
  title:
    lo: ພຣະຄຳພີເປັນໂລ້ປ້ອງກັນ
    en: The Scriptures a Safeguard
---

## {GC 593.1}

ພຣະຄຳພີກ່າວວ່າ: “ຈົ່ງຫາພຣະບັນຍັດກັບຄຳພະຍານເທີນ. ຖ້າເຂົາບໍ່ເວົ້າຕາມຄວາມນີ້ ບໍ່ມີຮຸ່ງແຈ້ງສຳລັບພວກນັ້ນ.” (ເອຊາຢາ 8:20 ສະບັບລາວບູຮານ). ພຣະເຈົ້າຊົງນຳພາໄພ່ພົນຂອງພຣະອົງໃຫ້ຍຶດເອົາພຣະຄຳພີເປັນເຄື່ອງປ້ອງກັນພວກເຂົາຈາກອິດທິພົນຂອງພວກອາຈານສອນຜິດ ແລະ ອຳນາດຫຼອກລວງຂອງວິນຍານຊົ່ວ. ຊາຕານພະຍາຍາມທຸກວິທີທາງເພື່ອຂັດຂວາງບໍ່ໃຫ້ຄົນໄດ້ຮູ້ພຣະຄຳພີ ເພາະຂໍ້ຄວາມທີ່ຈະແຈ້ງໃນພຣະຄຳນັ້ນເປີດໂປງການຫຼອກລວງຂອງມັນ. ທຸກຄັ້ງທີ່ມີການຟື້ນຟູວຽກງານຂອງພຣະເຈົ້າ ຊາຕານກໍຍິ່ງລຸກຮືຂຶ້ນຕໍ່ສູ້ຢ່າງເຕັມກຳລັງ. ດຽວນີ້ມັນກຳລັງທຸ່ມເທຄວາມພະຍາຍາມຢ່າງເຕັມທີ່ເພື່ອຕໍ່ສູ້ກັບພຣະຄຣິສ ແລະ ຜູ້ຕິດຕາມພຣະອົງເປັນຄັ້ງສຸດທ້າຍ. ການຫຼອກລວງອັນຍິ່ງໃຫຍ່ຄັ້ງສຸດທ້າຍນັ້ນກຳລັງຈະປາກົດຂຶ້ນຕໍ່ໜ້າພວກເຮົາ. ຜູ້ຕໍ່ຕ້ານພຣະຄຣິສຈະສະແດງການອັດສະຈັນຕ່າງໆ ຕໍ່ໜ້າຕາພວກເຮົາ. ການຫຼອກລວງນີ້ຈະຄ້າຍຄືຄວາມຈິງຫຼາຍຈົນບໍ່ສາມາດ(ແບ່ງແຍກ/ຈຳແນກ)ໄດ້ ນອກຈາກຈະໃຊ້ພຣະຄຳພີເທົ່ານັ້ນ. ການອັດສະຈັນທຸກຢ່າງ ແລະ ຄຳເວົ້າທຸກຄຳຕ້ອງຖືກທົດສອບດ້ວຍພຣະຄຳພີ. {GC 593.1}

## {GC 593.2}

ຜູ້ທີ່ມຸ້ງໝັ້ນປະຕິບັດຕາມພຣະບັນຍັດທັງໝົດຂອງພຣະເຈົ້າຈະຖືກຕໍ່ຕ້ານ ແລະ ເຍາະເຍີ້ຍຢ່າງແນ່ນອນ. ພວກເຂົາຈະຢືນຢັດໄດ້ດ້ວຍການເພິ່ງພຣະເຈົ້າເທົ່ານັ້ນ. ເພື່ອໃຫ້ສາມາດອົດທົນຕໍ່ການທົດລອງທີ່ຈະມາເຖິງນັ້ນ, ພວກເຂົາຕ້ອງເຂົ້າໃຈນ້ຳພຣະໄທຂອງພຣະເຈົ້າທີ່ຊົງເປີດເຜີຍໄວ້ໃນພຣະຄຳຂອງພຣະອົງ. ພວກເຂົາຈະຖວາຍກຽດແດ່ພຣະອົງໄດ້ກໍຕໍ່ເມື່ອເຂົ້າໃຈຢ່າງຖືກຕ້ອງກ່ຽວກັບພຣະລັກສະນະ, ການປົກຄອງ ແລະ ພຣະປະສົງຂອງພຣະອົງ, ແລ້ວດຳເນີນຊີວິດໃຫ້ສອດຄ່ອງກັບສິ່ງເຫຼົ່ານັ້ນ. ມີແຕ່ຜູ້ທີ່ໄດ້ເສີມສ້າງຈິດໃຈດ້ວຍຄວາມຈິງຈາກພຣະຄຳພີເທົ່ານັ້ນທີ່ຈະຢືນໝັ້ນຄົງຢູ່ໄດ້ຈົນເຖິງທີ່ສຸດໃນການຂັດແຍ້ງຄັ້ງຍິ່ງໃຫຍ່(ນີ້/ນັ້ນ). ທຸກຄົນຈະຕ້ອງຜ່ານການທົດສອບທີ່ເລິກເຊິ່ງນີ້ວ່າ: “ຂ້າພະເຈົ້າຈະເຊື່ອຟັງພຣະເຈົ້າຫຼາຍກວ່າມະນຸດຫຼືບໍ່?” ເວລາແຫ່ງການຕັດສິນໃຈນັ້ນກຳລັງໃກ້ເຂົ້າມາແລ້ວ. ພວກເຮົາໄດ້ຢືນຢູ່ເທິງສິລາແຫ່ງພຣະຄຳຂອງພຣະເຈົ້າທີ່ບໍ່ປ່ຽນແປງແລ້ວບໍ? ພວກເຮົາພ້ອມແລ້ວບໍທີ່ຈະຢືນຢັດປົກປ້ອງພຣະບັນຍັດຂອງພຣະເຈົ້າ ແລະ ຄວາມເຊື່ອໃນພຣະເຢຊູ? {GC 593.2}

## {GC 594.1}

ກ່ອນທີ່ພຣະຜູ້ຊ່ວຍໃຫ້ລອດຈະຖືກຄຶງໄວ້ທີ່ໄມ້ກາງແຂນ ພຣະອົງຊົງອະທິບາຍແກ່ພວກສາວົກວ່າ ພຣະອົງຈະຖືກປະຫານຊີວິດ ແລະ ຈະຟື້ນຈາກຄວາມຕາຍ. ພວກທູດສະຫວັນຢູ່ທີ່ນັ້ນເພື່ອຊ່ວຍໃຫ້ພວກເຂົາຈົດຈຳພຣະຄຳຂອງພຣະອົງ. ແຕ່ພວກສາວົກພັດຄາດຫວັງແຕ່ການປົດປ່ອຍຈາກການປົກຄອງຂອງຊາວໂຣມເທົ່ານັ້ນ ຈຶ່ງບໍ່ສາມາດຍອມຮັບໄດ້ວ່າພຣະອົງ ຜູ້ທີ່ພວກເຂົາໄດ້ຝາກຄວາມຫວັງທັງໝົດໄວ້ນຳນັ້ນຈະຖືກປະຫານຢ່າງໜ້າອັບອາຍ. ພວກເຂົາລືມຖ້ອຍຄຳທີ່ຄວນຈົດຈຳໄວ້ນັ້ນ ແລະ ເມື່ອເວລາແຫ່ງການທົດສອບມາເຖິງ ພວກເຂົາກໍບໍ່ພ້ອມ. ການສິ້ນພຣະຊົນຂອງພຣະເຢຊູເຮັດໃຫ້ພວກເຂົາສິ້ນຫວັງ ເໝືອນກັບວ່າພຣະອົງບໍ່ເຄີຍເຕືອນພວກເຂົາມາກ່ອນ. ເຊັ່ນດຽວກັນ ຄຳພະຍາກອນໄດ້ເປີດເຜີຍອະນາຄົດໃຫ້ພວກເຮົາເຫັນຢ່າງຈະແຈ້ງ ຄືກັບທີ່ຖ້ອຍຄຳຂອງພຣະຄຣິສໄດ້ເປີດເຜີຍອະນາຄົດໃຫ້ແກ່ພວກສາວົກ. ເຫດການທີ່ກ່ຽວຂ້ອງກັບການສິ້ນສຸດຊ່ວງເວລາແຫ່ງພຣະກະລຸນາ ແລະ ການກຽມພ້ອມສຳລັບຍາມທຸກຍາກລຳບາກນັ້ນໄດ້ຖືກເປີດເຜີຍຢ່າງຈະແຈ້ງ. ແຕ່ຄົນສ່ວນຫຼາຍພັດບໍ່ເຂົ້າໃຈຄວາມຈິງອັນສຳຄັນເຫຼົ່ານີ້ ຄືກັບວ່າພຣະເຈົ້າບໍ່ເຄີຍບອກໃຫ້ພວກເຂົາຮູ້. ຊາຕານຄອຍດັກຈັບທຸກຄວາມຮູ້ສຶກທີ່ຈະນຳໄປສູ່ການຮຽນຮູ້ເລື່ອງຄວາມລອດ ແລະ ເມື່ອເວລາແຫ່ງຄວາມທຸກຍາກລຳບາກມາເຖິງ ພວກເຂົາກໍຈະບໍ່ພ້ອມ. {GC 594.1}

## {GC 594.2}

ເມື່ອພຣະເຈົ້າສົ່ງຄຳຕັກເຕືອນທີ່ສຳຄັນຫຼາຍ ຈົນພຣະອົງຊົງໃຊ້ເຫຼົ່າທູດສະຫວັນບໍລິສຸດບິນປະກາດໃນທ້ອງຟ້າ, ພຣະອົງຊົງຕ້ອງການໃຫ້ທຸກຄົນທີ່ມີສະຕິປັນຍາຈົ່ງເຊື່ອຟັງຂ່າວສານນັ້ນ. ການພິພາກສາລົງໂທດອັນໜ້າຢ້ານກົວທີ່ປະກາດຕໍ່ການນະມັດສະການສັດຮ້າຍ ແລະ ຮູບຈຳລອງຂອງມັນ (ເບິ່ງ ພຣະນິມິດ 14:9-11) ຄວນເຮັດໃຫ້ທຸກຄົນສຶກສາຄຳພະຍາກອນຢ່າງຂະຫຍັນໝັ່ນພຽນ ເພື່ອຮຽນຮູ້ວ່າເຄື່ອງໝາຍຂອງສັດຮ້າຍແມ່ນຫຍັງ ແລະ ຈະຫຼີກລ້ຽງບໍ່ໃຫ້ຮັບມັນໄດ້ແນວໃດ. ແຕ່ຄົນສ່ວນຫຼາຍປິດຫູໃສ່ຄວາມຈິງ ແລະ ຫັນໄປເຊື່ອເລື່ອງນິຍາຍແທນ. ອັກຄະສາວົກໂປໂລໄດ້ເບິ່ງເຫັນລ່ວງໜ້າເຖິງຍຸກສຸດທ້າຍ ແລະ ປະກາດວ່າ: “ເວລານັ້ນຈະມາເຖິງ ເມື່ອຄົນທັງຫຼາຍຈະທົນກັບຄຳສອນອັນມີຫຼັກບໍ່ໄດ້.” (2 ຕີໂມທຽວ 4:3 LCV). ເວລານັ້ນກໍມາເຖິງແລ້ວ. ຄົນສ່ວນຫຼາຍບໍ່ຕ້ອງການຄວາມຈິງຈາກພຣະຄຳພີ ເພາະມັນຂັດກັບຄວາມປາຖະໜາຂອງຈິດໃຈທີ່ເຕັມໄປດ້ວຍຄວາມບາບ ແລະ ຫຼົງໃຫຼໃນຄວາມສຸກທາງໂລກ, ຊາຕານຈຶ່ງຫຼອກລໍ້ດ້ວຍສິ່ງທີ່ພວກເຂົາພໍໃຈ. {GC 594.2}

## {GC 595.1}

ພຣະເຈົ້າຈະມີຄົນກຸ່ມໜຶ່ງຢູ່ໃນໂລກນີ້ທີ່ຍຶດແຕ່ພຣະຄຳພີພຽງຢ່າງດຽວເທົ່ານັ້ນ ເພື່ອເປັນມາດຕະຖານແຫ່ງຫຼັກຄຳສອນທັງໝົດ ແລະ ເປັນພື້ນຖານຂອງການປະຕິຮູບທຸກຢ່າງ. ພວກເຮົາບໍ່ຄວນພິສູດຫຼັກຄວາມເຊື່ອດ້ວຍສິ່ງອື່ນໃດເລີຍ ບໍ່ວ່າຈະເປັນແນວຄິດຂອງນັກວິຊາການ, ຂໍ້ສະຫຼຸບທາງວິທະຍາສາດ, ຫຼັກຄວາມເຊື່ອ ຫຼື ຄຳຕັດສິນຂອງສະພາຄຣິສຕະຈັກທີ່ມີຢ່າງຫຼວງຫຼາຍ ແລະ ຂັດແຍ້ງກັນຈາກຄຣິສຕະຈັກຕ່າງໆ, ຫຼື ແມ່ນແຕ່ສຽງສ່ວນຫຼາຍ. ສະນັ້ນ, ກ່ອນທີ່ຈະຮັບເອົາຄຳສອນໃດໆ, ພວກເຮົາຕ້ອງຮຽກຮ້ອງໃຫ້ມີການຢືນຢັນຢ່າງຈະແຈ້ງຈາກພຣະຄຳຂອງພຣະເຈົ້າເສຍກ່ອນ. {GC 595.1}

## {GC 595.2}

ຊາຕານພະຍາຍາມຢູ່ຕະຫຼອດເວລາທີ່ຈະໃຫ້ຜູ້ຄົນຈົດຈໍ່ຢູ່ກັບມະນຸດແທນທີ່ຈະໃສ່ໃຈໃນພຣະເຈົ້າ. ມັນຊັກນຳໃຫ້ມະນຸດເພິ່ງພາຜູ້ນຳສະສາໜາ, ອາຈານປະຈຳໂບດ ແລະ ອາຈານສອນສາສະໜາສາດ ແທນທີ່ຈະຄົ້ນຄວ້າພຣະຄຳພີດ້ວຍຕົນເອງເພື່ອຮຽນຮູ້ໜ້າທີ່ຂອງຕົນ. ດ້ວຍວິທີນີ້, ເມື່ອມັນຄວບຄຸມຈິດໃຈຂອງຜູ້ນຳເຫຼົ່ານີ້ໄດ້ ມັນກໍສາມາດຊັກຈູງມວນຊົນໄປຕາມທາງຂອງມັນ. {GC 595.2}

## {GC 595.3}

ເມື່ອພຣະຄຣິສສະເດັດມາໃນໂລກເພື່ອປະກາດພຣະຄຳແຫ່ງຊີວິດ ຄົນທຳມະດາຍິນດີຮັບຟັງພຣະອົງ ແລະ ມີຫຼາຍຄົນຮັບເຊື່ອໃນພຣະອົງ, ລວມປະໂຣຫິດ ແລະ ຜູ້ປົກຄອງບາງຄົນດ້ວຍ. ແຕ່ບັນດາຫົວໜ້າປະໂຣຫິດ ແລະ ຜູ້ນຳຂອງປະເທດໄດ້ຕັ້ງໃຈຢ່າງແນ່ວແນ່ທີ່ຈະປະນາມ ແລະ ປະຕິເສດຄຳສອນຂອງພຣະອົງ. ພວກເຂົາພະຍາຍາມທຸກວິທີທາງເພື່ອຫາຂໍ້ກ່າວຫາຕໍ່ພຣະອົງແຕ່ກໍບໍ່ສຳເລັດ. ເຖິງແມ່ນວ່າພວກເຂົາຮູ້ສຶກວ່າຖ້ອຍຄຳຂອງພຣະອົງເຕັມໄປດ້ວຍຣິດອຳນາດ ແລະ ພຣະປັນຍາຂອງພຣະເຈົ້າ ແຕ່ພວກເຂົາປ່ອຍໃຫ້ອະຄະຕິຄອບງຳຈິດໃຈ. ພວກເຂົາປະຕິເສດຫຼັກຖານອັນຈະແຈ້ງທີ່ສຸດທີ່ຢືນຢັນວ່າພຣະອົງຊົງເປັນພຣະເມຊີອາ ເພາະບໍ່ຢາກຍອມຮັບຄວາມຈິງທີ່ຈະນຳພາພວກເຂົາໃຫ້ເປັນສາວົກຂອງພຣະອົງ. ພວກຜູ້ນຳທີ່ຕໍ່ຕ້ານພຣະເຢຊູເຫຼົ່ານີ້ເປັນຄົນທີ່ປະຊາຊົນຖືກສອນໃຫ້ເຄົາລົບນັບຖືມາຕັ້ງແຕ່ນ້ອຍ, ເປັນຜູ້ທີ່ປະຊາຊົນເຄີຍເຊື່ອຟັງຢ່າງບໍ່ມີຂໍ້ສົງໄສ. ຄົນທັງຫຼາຍຈຶ່ງຖາມກັນວ່າ: “ເປັນຫຍັງພວກຜູ້ປົກຄອງ ແລະ ທຳມະຈານຈຶ່ງບໍ່ເຊື່ອໃນພຣະເຢຊູ? ຖ້າພຣະອົງເປັນພຣະຄຣິສແທ້ ພວກຄົນເຄັ່ງສາສະໜາເຫຼົ່ານີ້ຄົງຈະຕ້ອນຮັບພຣະອົງບໍ່ແມ່ນບໍ?” ດ້ວຍອິດທິພົນຂອງອາຈານເຫຼົ່ານີ້ເອງທີ່ພາໃຫ້ຊາວຢິວທັງຊາດປະຕິເສດພຣະຜູ້ໄຖ່ຂອງພວກເຂົາ. {GC 595.3}

## {GC 596.1}

 {GC 596.1}

## {GC 596.2}

 {GC 596.2}

## {GC 596.3}

 {GC 596.3}

## {GC 596.4}

 {GC 596.4}

## {GC 597.1}

 {GC 597.1}

## {GC 597.2}

 {GC 597.2}

## {GC 597.3}

 {GC 597.3}

## {GC 598.1}

 {GC 598.1}

## {GC 598.2}

 {GC 598.2}

## {GC 598.3}

 {GC 598.3}

## {GC 599.1}

 {GC 599.1}

## {GC 599.2}

 {GC 599.2}

## {GC 599.3}

 {GC 599.3}

## {GC 600.1}

 {GC 600.1}

## {GC 600.2}

 {GC 600.2}

## {GC 601.1}

 {GC 601.1}

## {GC 601.2}

 {GC 601.2}

## {GC 602.1}

 {GC 602.1}

## {GC 602.2}

 {GC 602.2}

## {GC 602.3}

 {GC 602.3}
