---
chapter:
 number: 19
 title:
 lo: ແສງສະຫວ່າງທີ່ສ່ອງໃນຄວາມມືດ
 en: Light Through Darkness
---

## {GC 343.1}

### ຄວາມເຂົ້າໃຈທີ່ຄ່ອຍໆເພີ່ມຂຶ້ນ

ວຽກງານຂອງພຣະເຈົ້າທີ່ປາກົດຢູ່ໃນຂະບວນການການປະຕິຮູບ ແລະ ການເຄື່ອນໄຫວທາງສາສະໜາໃນຍຸກສະໄໝຕ່າງໆມີຄວາມຄ້າຍຄືກັນ. ຫຼັກການທີ່ພຣະເຈົ້າຊົງໃຊ້ໃນການປະຕິບັດຕໍ່ມະນຸດບໍ່ເຄີຍປ່ຽນແປງ. ການເຄື່ອນໄຫວຕ່າງໆທີ່ສໍາຄັນໃນປະຈຸບັນມີຄວາມຄ້າຍຄືກັນກັບຂະບວນການຟື້ນຟູໃນອະດີດ, ດ້ວຍເຫດນີ້ປະສົບການຂອງຄຣິສຕະຈັກໃນສະໄໝກ່ອນຈຶ່ງມີບົດຮຽນອັນລ້ຳຄ່າສຳລັບຍຸກສະໄໝຂອງພວກເຮົາ. {GC 343.1}

## {GC 343.2}

ຫຼັກຄວາມຈິງທີ່ແຈ່ມແຈ້ງທີ່ສຸດໃນພຣະຄຳພີຄື ພຣະເຈົ້າຊົງນຳພາຜູ້ຮັບໃຊ້ຂອງພຣະອົງໃນໂລກດ້ວຍພຣະວິນຍານບໍຣິສຸດ ເພື່ອໃຫ້ພວກເຂົາມີສ່ວນໃນການເຄື່ອນໄຫວອັນສຳຄັນຕາມແຜນການຊ່ວຍມະນຸດໃຫ້ລອດ. ມະນຸດເປັນເຄື່ອງມືໃນພຣະຫັດຂອງພຣະເຈົ້າ ເຊິ່ງພຣະອົງຊົງໃຊ້ຕາມພຣະປະສົງແຫ່ງພຣະຄຸນ ແລະ ພຣະເມດຕາຂອງພຣະອົງ. ແຕ່ລະຄົນມີສ່ວນໃນວຽກງານທີ່ຕ້ອງເຮັດ, ທຸກຄົນໄດ້ຮັບແສງສະຫວ່າງສ່ວນໜຶ່ງທີ່ເໝາະສົມກັບຄວາມຈຳເປັນໃນຍຸກສະໄໝຂອງຕົນ ແລະ ພຽງພໍທີ່ຂະໃຫ້ເຮັດວຽກງານທີ່ພຣະເຈົ້າຊົງມອບໝາຍໃຫ້. ແຕ່ບໍ່ວ່າຈະໄດ້ຮັບກຽດຈາກສະຫວັນພຽງໃດກໍຕາມ ບໍ່ມີຜູ້ໃດເຄີຍເຂົ້າໃຈແຜນການການອັນຍິ່ງໃຫຍ່ແຫ່ງໄຖ່ມະນຸດໃຫ້ລອດຢ່າງຄົບຖ້ວນ ຫຼື ແມ່ນແຕ່ຈະເຂົ້າໃຈພຣະປະສົງຂອງພຣະເຈົ້າສຳລັບວຽກງານໃນຍຸກສະໄໝຂອງຕົນເອງກໍຢ່າງຖ່ອງແທ້. ມະນຸດບໍ່ສາມາດເຂົ້າໃຈຢ່າງຄົບຖ້ວນເຖິງສິ່ງທີ່ພຣະເຈົ້າຈະສຳເລັດຜ່ານວຽກງານທີ່ພຣະອົງຊົງມອບໝາຍໃຫ້; ພວກເຂົາບໍ່ເຂົ້າໃຈຢ່າງລະອຽດເຖິງຂ່າວສານທີ່ຕົນປະກາດໃນພຣະນາມຂອງພຣະອົງ. {GC 343.2}

## {GC 343.3}

“ເຈົ້າຢັ່ງຮູ້ເຖິງຂອບເຂດ ແລະ ຄວາມຈຳກັດຄວາມຍິ່ງໃຫຍ່ ແລະ ຣິດອຳນາດຂອງພຣະເຈົ້າໄດ້ຫຼືບໍ່?” “ພຣະເຈົ້າຢາເວກ່າວວ່າ, ‘ຄວາມຄິດເຮົານັ້ນ ບໍ່ຄືຄວາມຄິດຂອງພວກເຈົ້າ ແລະ ວິຖີທາງຂອງເຮົານັ້ນກໍແຕກຕ່າງໃດ ບໍ່ຄືວິຖີທາງຂອງພວກເຈົ້າ. ຟ້າສະຫວັນສູງກວ່າແຜ່ນດິນໂລກສັນໃດ ວິຖີທາງທັງຄວາມຄິດເຮົາກໍສູງກວ່າສັນນັ້ນ.’” “ເພາະແມ່ນເຮົາແຕ່ຜູ້ດຽວທີ່ເປັນພຣະເຈົ້າ. ຕັ້ງແຕ່ຕົ້ນເຮົາກ່າວໄວ້ກ່ອນເຖິງສິ່ງທີ່ຈະມີມາ ເຮົາໄດ້ບອກໄວ້ແຕ່ດົນນານໃນສິ່ງທີ່ຈະເກີດຂຶ້ນ.” (ໂຢບ 11:7; ເອຊາຢາ 55:8, 9; 46:9, 10). {GC 343.3}

## {GC 344.1}

ແມ່ນແຕ່ບັນດາຜູ້ເຜີຍພຣະທຳທີ່ໄດ້ຮັບແສງສະຫວ່າງພິເສດຈາກພຣະວິນຍານບໍຣິສຸດກໍຍັງບໍ່ເຂົ້າໃຈລະອຽດເຖິງຄວາມສຳຄັນຂອງສິ່ງທີ່ພຣະອົງຊົງເປີດເຜີຍໃຫ້ເຂົາທັງຫຼາຍ. ຄວາມເຂົ້າໃຈໃນສິ່ງເຫຼົ່ານັ້ນຄ່ອຍໆ ພັດທະນາຂຶ້ນໃນຍຸກສະໄໝຕ່າງໆ ຕາມທີ່ຄົນຂອງພຣະເຈົ້າຕ້ອງການຄຳສອນດັ່ງກ່າວ. {GC 344.1}

## {GC 344.2}

ເປໂຕຂຽນເຖິງຄວາມລອດທີ່ປາກົດຢູ່ໃນຂ່າວປະເສີດວ່າ: “ບັນດາຜູ້ທຳນວາຍທີ່ໄດ້ທຳນວາຍເຖິງພຣະຄຸນ ເຊິ່ງຈະບັງເກີດແກ່ເຈົ້າທັງຫຼາຍ ກໍໄດ້ຄົ້ນຄວ້າ ແລະ ສືບຖາມຫາຢ່າງຖ້ວນຖີ່ ກ່ຽວກັບເລື່ອງຄວາມພົ້ນນີ້. ພວກເພິ່ນໄດ້ສຶບຄົ້ນຫາວ່າ ພຣະວິນຍານຂອງພຣະຄຣິສ ຜູ້ຊົງສະຖິດຢູ່ໃນພວກເພິ່ນ ໄດ້ຖືກບົ່ງບອກໄວ້ເຖິງ*ຄາວໃດ* ແລະ *ເວລາໃດ* ເມື່ອພຣະອົງຊົງທຳນວາຍໄວ້ ເຖິງຄວາມທຸກທໍລະມານຂອງພຣະຄຣິສ ແລະ ເຖິງສະຫງ່າຣາສີທີ່ຈະມາພາຍຫຼັງຄວາມທົນທຸກທໍລະມານນັ້ນ. ກໍຊົງສຳແດງໃຫ້ພວກຜູ້ທຳນວາຍນັ້ນຮູ້ວ່າ ທີ່ທ່ານເຫຼົ່ານັ້ນໄດ້ປະຕິບັດໃນເຫດການທັງປວງນັ້ນ ບໍ່ແມ່ນສຳລັບພວກເພິ່ນເອງ ແຕ່ສຳລັບເຈົ້າທັງຫຼາຍ.” (1 ເປໂຕ 1:10–12). {GC 344.2}

## {GC 344.3}

ເຖິງແມ່ນວ່າ ພຣະເຈົ້າບໍ່ໄດ້ໃຫ້ບັນດາຜູ້ເຜີຍພຣະທຳເຂົ້າໃຈຢ່າງລະອຽດກ່ຽວກັບສິ່ງທີ່ພຣະອົງຊົງເປີດເຜີຍໃຫ້ພວກເຂົາ, ແຕ່ຄົນເຫຼົ່ານີ້ມີຄວາມພະຍາຍາມຢ່າງຈິງຈັງທີ່ຈະຮັບຄວາມສະຫວ່າງທັງໝົດທີ່ພຣະເຈົ້າຊົງໂຜດສຳແດງໃຫ້ເຫັນ. ພວກເຂົາ “ໄດ້ຄົ້ນຄວ້າ ແລະ ສືບຖາມຫາຢ່າງຖ້ວນຖີ່…ພວກເພິ່ນໄດ້ສຶບຄົ້ນຫາວ່າ ພຣະວິນຍານຂອງພຣະຄຣິສ ຜູ້ຊົງສະຖິດຢູ່ໃນພວກເພິ່ນ ໄດ້ຖືກບົ່ງບອກໄວ້ເຖິງ*ຄາວໃດ* ແລະ *ເວລາໃດ*.” ຊ່າງເປັນບົດຮຽນທີ່ສຳຄັນສຳລັບຄົນຂອງພຣະເຈົ້າຫຼັງສະໄໝຂອງພຣະເຢຊູຄຣິສ ເພາະພຣະອົງປະທານຄຳພະຍາກອນເຫຼົ່ານີ້ໃຫ້ແກ່ຜູ້ຮັບໃຊ້ຂອງພຣະອົງກໍເພື່ອປະໂຫຍດຂອງຄຣິສຕຽນນີ້ເອງ. “ກໍຊົງສຳແດງໃຫ້ພວກຜູ້ທຳນວາຍນັ້ນຮູ້ວ່າ ທີ່ທ່ານເຫຼົ່ານັ້ນໄດ້ປະຕິບັດໃນເຫດການທັງປວງນັ້ນ ບໍ່ແມ່ນສຳລັບພວກເພິ່ນເອງ ແຕ່ສຳລັບເຈົ້າທັງຫຼາຍ.” ຄົນເຫຼົ່ານັ້ນເປັນຜູ້ບໍຣິສຸດຂອງພຣະເຈົ້າ ຈົ່ງສັງເກດວ່າພວກເຂົາ “ໄດ້ຄົ້ນຄວ້າ ແລະ ສືບຖາມຫາຢ່າງຖ້ວນຖີ່” ກ່ຽວກັບສິ່ງທີ່ຊົງເປີດເຜີຍໃຫ້ພວກເຂົາເພື່ອປະໂຫຍດຂອງຄົນລຸ້ນໃໝ່ທີ່ຍັງບໍ່ທັນໄດ້ເກີດມາ. ລອງປຽບທຽບຄວາມກະຕືລືລົ້ນຂອງພວກເຂົາທີ່ມີຕໍ່ຂອງປະທານດັ່ງກ່າວຈາກສະຫວັນ ກັບ ຄວາມເສີຍເມີຍຂອງຄົນທີ່ພຣະເຈົ້າຊົງໂຜດໃນຍຸກຫຼັງໆນີ້. ຊ່າງເປັນການຕິຕຽນຕໍ່ທ່າທີຂອງຄຣິສຕຽນໃນສະໄໝຂອງພວກເຮົາທີ່ຮັກຄວາມສະດວກສະບາຍ ແລະ ຫຼົງຮັກຝ່າຍໂລກ ທັງມີຄວາມພໍໃຈທີ່ຈະປະກາດວ່າຄໍາພະຍາກອນບໍ່ສາມາດເຂົ້າໃຈໄດ້ເລີຍ! {GC 344.3}

## {GC 344.4}

ເຖິງແມ່ນວ່າຈິດໃຈຂອງມະນຸດມີຄວາມຈຳກັດຈົນບໍ່ສາມາດເຂົ້າເຖິງຄວາມຄິດຂອງພຣະເຈົ້າໄດ້ ຫຼື ເຂົ້າໃຈຢ່າງຖ່ອງແທ້ເຖິງພຣະປະສົງຂອງພຣະອົງ, ແຕ່ສາເຫດສ່ວນໃຫຍ່ທີ່ຄົນເຮົາບໍ່ເຂົ້າໃຈຂ່າວສານຈາກສະຫວັນດີເທົ່າທີ່ຄວນ ກໍຍ້ອນວ່າເຮົາມີຄວາມເຂົ້າໃຈຜິດເປັນທຶນຢູ່ແລ້ວ ຫຼື ວ່າເປັນເພາະພວກເຮົາໄດ້ລະເລີຍບໍ່ເອົາໃຈໃສ່ບາງສິ່ງບາງຢ່າງ. ຈິດໃຈຂອງຜູ້ຄົນ ແລະ ແມ່ນແຕ່ຜູ້ຮັບໃຊ້ຂອງພຣະເຈົ້າ ຖືກຄວາມຄິດເຫັນຂອງມະນຸດ, ທຳນຽມປະເພນີ ແລະ ຄຳສອນອັນເປັນຄວາມເທັດເຮັດໃຫ້ຕາບອດຢູ່ເລື່ອຍໆ ຈົນພວກເຂົາສາມາດເຂົ້າໃຈຂໍ້ລ້ຳເລິກທີ່ພຣະເຈົ້າຊົງສຳແດງໃນພຣະຄໍາຂອງພຣະອົງພຽງເລັກໜ້ອຍ. ເຖິງແມ່ນວ່າພຣະຜູ້ຊ່ວຍໃຫ້ລອດຊົງຢູ່ກັບພວກສາວົກຂອງພຣະອົງແທ້ໆ ແຕ່ພວກເຂົາກໍເຂົ້າໃຈພຣະຄຳຂອງພຣະອົງພຽງເລັກໜ້ອຍເຊັ່ນກັນ. ພວກເຂົາໄດ້ຮັບ(ຄ້ອຍຕາມ/ເອົາ)ແນວຄິດຂອງຄົນທົ່ວໄປວ່າພຣະເມຊີອາຈະສະເດັດມາຄອບຄອງໃນຖານະເຈົ້າແຜ່ນດິນ ແລະ ຈະຍົກຊົນຊາດອິດສະຣາເອນຂຶ້ນໃຫ້ປົກຄອງຢູ່ເໜືອຊົນຊາດທັງຫຼາຍໃນໂລກ, ສະນັ້ນພວກເຂົາຈຶ່ງບໍ່ສາມາດເຂົ້າໃຈຖ້ອຍຄຳຂອງພຣະອົງທີ່ກ່າວລ່ວງໜ້າເຖິງຄວາມທຸກທໍລະມານ ແລະ ການສິ້ນພຣະຊົນຂອງພຣະອົງ. {GC 344.1}

## {GC 345.1}

### ຄົບກຳນົດເວລາ

ພຣະຄຣິສໄດ້ສົ່ງພວກສາວົກອອກໄປດ້ວຍພຣະອົງເອງ ໃຫ້ປະກາດວ່າວ່າ: “ເວລາທີ່ໄດ້ກຳນົດໄວ້ມາເຖິງແລ້ວ ແລະ ຣາຊອານາຈັກຂອງພຣະເຈົ້າກໍມາໃກ້ແລ້ວ ຈົ່ງຖິ້ມໃຈເກົ່າເອົາໃຈໃໝ່ ແລະ ເຊື່ອໃນຂ່າວປະເສີດ.” (ມາຣະໂກ 1:15). ຄຳປະກາດນີ້ແມ່ນອີງໃສ່ຄໍາພະຍາກອນຂອງດານີເອນບົດທີ 9. ທູດສະຫວັນໄດ້ກ່າວວ່າ ມີ 69 ອາທິດ ແລ້ວຈະມາເຖິງ “ພຣະເມຊີອາຜູ້ເປັນປະມຸກ.” (ດານີເອນ 9:25 TKJV). ພວກສາວົກຈຶ່ງເຝົ້າຫວັງການ((ກໍ່ຕັ້ງ))ອານາຈັກຂອງພຣະເມຊີອາໃນນະຄອນເຢຣູຊາເລັມດ້ວຍຄວາມຊົມຊື່ນຍິນດີ ເພາະເຊື່ອວ່າອານາຈັກນັ້ນຈະຄອບຄອງຈົນທົ່ວ(ສາກົນລະໂລກ/ພິພົບໂລກ/ແຜ່ນດິນໂລກ/the whole earth). {GC 345.1}

## {GC 345.2}

ພວກເຂົາເທດສະໜາປະກາດຂ່າວສານທີ່ພຣະຄຣິສຊົງມອບໝາຍໃຫ້, ເຖິງແມ່ນວ່າພວກເຂົາເອງເຂົ້າໃຈຜິດໃນສິ່ງທີ່ຕົນປະກາດ. ການປະກາດຂອງພວກເຂົາອີງໃສ່ພຣະທຳດານີເອນ 9:25, ແຕ່ພວກສາວົກບໍ່ໄດ້ສັງເກດ(ຂໍ້ຄວາມ/ຖ້ອຍຄຳ)ໃນຂໍ້ຖັດໄປທີ່ກ່າວວ່າພຣະເມຊີອາຈະຖືກຕັດອອກເຊິ່ງໝາຍເຖິງການຖືກຂ້າຢ່າງບໍ່ຍຸຕິທຳ.((Note: ຕັດອອກ is from TKJV and ຖືກຂ້າຢ່າງບໍ່ຍຸຕິທຳ is from the Lao bible)) ນັບຕັ້ງແຕ່ເກີດພວກເຂົາປັກໃຈລໍຖ້າອານາຈັກອັນຮຸ່ງເຮືອງທີ່ຈະຄອບຄອງແຜ່ນດິນໂລກ, ຄວາມຄາດຫວັງນີ້ໄດ້ເຮັດໃຫ້ພວກເຂົາຕາບອດຈົນບໍ່ສາມາດເຂົ້າໃຈໃນລາຍລະອຽດຂອງຄຳພະຍາກອນ ຫຼືໃ ນຖ້ອຍຄຳຂອງພຣະຄຣິສໄດ້. {GC 345.2}

## {GC 345.3}

ພວກສາວົກຂອງພຣະເຢຊູໄດ້ປະຕິບັດຕາມໜ້າທີ່ໃນການປະກາດຄຳເຊື້ອເຊີນແຫ່ງຄວາມເມດຕາແກ່ປະຊາຊົນຊາວຢິວ, ແຕ່ໃນເວລາທີ່ພວກເຂົາຄາດຫວັງວ່າຈະໄດ້ເຫັນພຣະອາຈານຂອງຕົນຂຶ້ນຄອບຄອງເໜືອບັນລັງຂອງດາວິດ, ກໍກັບເຫັນພຣະອົງຖືກຈັບໃນຂໍ້ຫາເປັນຜູ້ເຮັດຜິດ; ພຣະອົງຖືກຂ້ຽນຕີ, ຖືກໝິ່ນປະໝາດ, ຖືກກ່າວໂທດ ແລະຖືກຄຶງໄວ້ເທິງໄມ້ກາງແຂນແຫ່ງຄານວາຣີ. ວັນເວລາທີ່ອົງພຣະຜູ້ເປັນເຈົ້າຫຼັບຢູ່ໃນຫຼຸມຝັງສົບ ເປັນເວລາທີ່ເຈັບປວດ ແລະ ສິ້ນຫວັງທີ່ສຸດສຳຫຼັບພວກສາວົກເຫຼົ່ານັ້ນ! {GC 345.3}

## {GC 346.1}

ພຣະຄຣິສສະເດັດມາຕາມເວລາ ແລະ ໃນລັກສະນະທີ່ກ່າວໄວ້ໃນຄຳພະຍາກອນທຸກປະການ. ຄຳທຳນວາຍລ່ວງໜ້າເຖິງພາລະກິດຂອງພຣະອົງໄດ້ສຳເລັດລົງໃນທຸກລາຍລະອຽດ. ພຣະອົງໄດ້ປະກາດຂ່າວສານແຫ່ງຄວາມລອດພົ້ນ ແລະ “ພຣະອົງສອນດ້ວຍຣິດອຳນາດ.” (ລູກາ 4:32). ຈິດໃຈຂອງຜູ້ຟັງເປັນພະຍານວ່າຄຳສອນຂອງພຣະອົງມາຈາກສະຫວັນ. ພຣະຄໍາພີ ແລະ ພຣະວິນຍານຕ່າງຢືນຢັນວ່າພຣະເຈົ້າຊົງມອບພາລະກິດໃຫ້ແກ່ພຣະບຸດ. {GC 346.1}

## {GC 346.2}

ພວກສາວົກຍັງຄົງຜູກພັນກັບພຣະອາຈານຂອງພວກເຂົາດ້ວຍຄວາມຮັກທີ່ບໍ່ສິ້ນສຸດ. ແຕ່ຢ່າງໃດກໍຕາມ ຄວາມສົງໄສໄດ້ທອດເງົາຢູ່ເໜືອຈິດໃຈຂອງພວກເຂົາ. ໃນຄວາມເຈັບປວດນັ້ນ ພວກເຂົາລືມຖ້ອຍຄຳຂອງພຣະອົງທີ່ກ່າວລ່ວງໜ້າເຖິງການທົນທຸກທໍລະມານ ແລະ ການສິ້ນພຣະຊົນຂອງພຣະອົງ. ພວກເຂົາຄິດວ່າ: ຖ້າຫາກວ່າພຣະເຢຊູໄທນາຊາເຣັດເປັນພຣະເມຊີອາອັນແທ້ຈິງແລ້ວ, ພວກເຂົາຄົງບໍ່ຕ້ອງທົນກັບຄວາມໂສກເສົ້າ ແລະ ຄວາມສິ້ນຫວັງເຊັ່ນນີ້. ຂໍ້ສົງໄສນີ້ໄດ້ທໍລະມານຈິດໃຈຂອງພວກສາວົກໃນວັນສະບາໂຕນັ້ນທີ່ພຣະຜູ້ຊ່ວຍໃຫ້ລອດນອນຢູ່ໃນຫຼຸມຝັງສົບກ່ອນທີ່ພຣະອົງຈະຟື້ນຈາກຄວາມຕາຍ. {GC 346.2}

## {GC 346.3}

ເຖິງແມ່ນວ່າຄວາມໂສກເສົ້າເໝືອນຄວາມມືດມິດໄດ້ປົກຄຸມ(ຢູ່ເໜືອ)ພວກສາວົກຂອງພຣະເຢຊູ, ແຕ່ພຣະເຈົ້າບໍ່ໄດ້ປະຖິ້ມພວກເຂົາ. ຜູ້ເຜີຍພຣະທຳໄດ້ກ່າວວ່າ: “ເມື່ອຂ້າພະເຈົ້ານັ່ງຢູ່ໃນຄວາມມືດ, ພຣະເຢໂຮວາຈະຊົງເປັນຄວາມສະຫວ່າງແກ່ຂ້າພະເຈົ້າ…ພຣະອົງຈະຊົງນໍາຂ້າພະເຈົ້າໄປຍັງຄວາມສະຫວ່າງ ແລະ ຂ້າພະເຈົ້າຈະເຫັນຄວາມຊອບທໍາຂອງພຣະອົງ.” “ສຳລັບພຣະອົງ ແມ່ນຄວາມມືດກໍບໍ່ໄດ້ລີ້ຊ່ອນອັນໃດໄວ້ຈາກພຣະອົງ; ກາງຄືນກໍແຈ້ງຢ່າງກາງເວັນ, ຄວາມມືດເປັນຢ່າງຄວາມສະຫວ່າງ.” ພຣະເຈົ້າຊົງກ່າວວ່າ: “ແສງສະຫວ່າງສ່ອງແຈ້ງໃນຄວາມມືດສຳລັບຄົນສັດຊື່.” “ເຮົາຈະຈູງຄົນຕາບອດໄປໃນທາງທີ່ເຂົາບໍ່ຮູ້ຈັກ ເຮົາຈະນຳເຂົາໄປໃນທາງທັງຫຼາຍທີ່ເຂົາບໍ່ຮູ້ຈັກ: ເຮົາໃຫ້ຄວາມມືດຂ້າງໜ້າເຂົາກັບກາຍເປັນຄວາມສະຫວ່າງ ສິ່ງທີ່ຄົດງໍໃຫ້ຊື່ກົງ ສິ່ງເຫຼົ່ານີ້ເປັນສິ່ງທີ່ເຮົາຈະກະທຳແກ່ພວກເຂົາ ແລະ ເຮົາຈະບໍ່ປະຖິ້ມພວກເຂົາ.” (ມີກາ 7:8, 9 TKJV; ເພງສັນລະເສີນ 139:12 TKJV; 112:4; ເອຊາຢາ 42:16 TKJV). {GC 346.3}

## {GC 346.4}

ຖ້ອຍຄຳທີ່ພວກສາວົກປະກາດໃນພຣະນາມຂອງອົງພຣະຜູ້ເປັນເຈົ້າລ້ວນແຕ່ເປັນຄວາມຈິງທຸກປະການ ແລະ ເຫດການທີ່ພວກເຂົາກ່າວເຖິງກໍກຳລັງເກີດຂຶ້ນໃນຂະນະທີ່ພວກເຂົາປະກາດວ່າ: “ເວລາທີ່ໄດ້ກຳນົດໄວ້ມາເຖິງແລ້ວ ແລະ ຣາຊອານາຈັກຂອງພຣະເຈົ້າກໍມາໃກ້ແລ້ວ.” (ມາຣະໂກ 1:15). ເມື່ອສິ້ນສຸດເວລາ 69 ອາທິດທີ່ກຳນົດໄວ້ສຳລັບການປາກົດຂອງພຣະເມຊີອາຕາມຄຳພະຍາກອນໃນພຣະທຳດານີເອນບົດທີ 9 ແລ້ວ, ພຣະຄຣິສໄດ້ຮັບການເຈີມຕັ້ງດ້ວຍພຣະວິນຍານຫຼັງຈາກທີ່ໄດ້ຮັບບັບຕິສະມາຈາກໂຢຮັນໃນແມ່ນ້ຳຈໍແດນ. ສ່ວນ “ອານາຈັກຂອງພຣະເຈົ້າ” ທີ່ພວກເຂົາປະກາດວ່າມາໃກ້ແລ້ວນັ້ນ ກໍໄດ້ຮັບການແຕ່ງຕັ້ງດ້ວຍການສິ້ນພຣະຊົນຂອງພຣະຄຣິສ. ອານາຈັກຂອງພຣະຄຣິສບໍ່ໄດ້ເປັນອານາຈັກຝ່າຍໂລກຢ່າງທີ່ພວກເຂົາຖືກສອນມາ ແລະ ບໍ່ໄດ້ເປັນອານາຈັກແຫ່ງຊີວິດນິຣັນທີ່ຈະໄດ້ຮັບການແຕ່ງຕັ້ງຂຶ້ນເມື່ອ “ອຳນາດ ແລະ ຄວາມຍິ່ງໃຫຍ່ຂອງອານາຈັກທັງໝົດໃນແຜ່ນດິນໂລກນັ້ນ ຈະຖືກມອບໃຫ້ແກ່ປະຊາຊົນຂອງພຣະເຈົ້າອົງສູງສຸດ” ຄື ອານາຈັກນິຣັນທີ່ “ບັນດາຜູ້ປົກຄອງທັງໝົດທີ່ເທິງແຜ່ນດິນໂລກຈະຮັບໃຊ້ ແລະ ເຊື່ອຟັງພວກເຂົາ.” (ດານີເອນ 7:27). ຕາມພຣະຄຳພີນັ້ນ ຄຳວ່າ “ອານາຈັກຂອງພຣະເຈົ້າ” ໝາຍເຖິງທັງອານາຈັກແຫ່ງພຣະຄຸນ ແລະ ອານາຈັກແຫ່ງສະຫງ່າຣາສີ. ອາຈານໂປໂລໄດ້ກ່າວເຖິງອານາຈັກແຫ່ງພຣະຄຸນໃນຈົດໝາຍຂອງເພິ່ນທີ່ຂຽນເຖິງຊາວເຮັບເຣີ. ຫຼັງຈາກທີ່ກ່າວເຖິງພຣະຄຣິສໃນຖານະຄົນກາງທີ່ຊົງ “ເຫັນໃຈໃນຄວາມອ່ອນແອຂອງພວກເຮົາ,” ອະຄະສາວົກໂປໂລໄດ້ກ່າວວ່າ: “ດ້ວຍເຫດນັ້ນ ຈົ່ງໃຫ້ເຮົາທັງຫຼາຍມີໃຈກ້າເຂົ້າເຖິງພຣະທີ່ນັ່ງແຫ່ງພຣະຄຸນ ເພື່ອພວກເຮົາຈະໄດ້ຮັບພຣະເມດຕາ ແລະ ພົບພຣະຄຸນທີ່ຈະຊ່ວຍເຮົາໃນເວລາທີ່ຕ້ອງການ.” (ເຮັບເຣີ 4:15, 16). ພຣະທີ່ນັ່ງແຫ່ງພຣະຄຸນເປັນສັນຍາລັກຂອງອານາຈັກແຫ່ງພຣະຄຸນ ເພາະການມີພຣະທີ່ນັ່ງກໍສະແດງວ່າຕ້ອງມີອານາຈັກ. ໃນຄໍາອຸປະມາຫຼາຍເລື່ອງຂອງພຣະຄຣິສ ພຣະອົງໃຊ້ຄໍາວ່າ “ແຜ່ນດິນສະຫວັນ” ເພື່ອສະແດງເຖິງພາລະກິດແຫ່ງພຣະຄຸນ(ໃນ/ຕໍ່)ຈິດໃຈຂອງມະນຸດ. {GC 346.4}

## {GC 347.1}

ສ່ວນພຣະທີ່ນັ່ງແຫ່ງສະຫງ່າຣາສີນັ້ນໝາຍເຖິງອານາຈັກແຫ່ງສະຫງ່າຣາສີ ເຊິ່ງພຣະຜູ້ຊ່ວຍໃຫ້ລອດໄດ້ກ່າວເຖິງດັ່ງນີ້ວ່າ: “ເມື່ອບຸດມະນຸດຈະສະເດັດມາໃນສະຫງ່າຣາສີພ້ອມກັບເຫຼົ່າທູດສະຫວັນອັນບໍຣິສຸດທັງປວງ ເມື່ອນັ້ນພຣະອົງຈະປະທັບເທິງພຣະທີ່ນັ່ງອັນຮຸ່ງເຮືອງຂອງພຣະອົງ. ບັນດາປະຊາຊາດຕ່າງໆ ຈະປະຊຸມພ້ອມກັນຕໍ່ພຣະພັກພຣະອົງ.” (ມັດທາຍ 25:31, 32 TKJV). ອານາຈັກດັ່ງກ່າວຍັງເປັນເລື່ອງຂອງອະນາຄົດ ເຊິ່ງຈະບໍ່ໄດ້ຮັບການແຕ່ງຕັ້ງຂຶ້ນຈົນກວ່າພຣະຄຣິສສະເດັດມາຄັ້ງທີສອງ. {GC 347.1}

## {GC 347.2}

ອານາຈັກແຫ່ງພຣະຄຸນໄດ້ຖືກສ້າງຕັ້ງຂຶ້ນທັນທີພາຍຫຼັງທີ່ມະນຸດຫຼົງເຮັດບາບ ເມື່ອແຜນການໄຖ່ມະນຸດຜູ້ຫຼົງຜິດໃຫ້ລອດໄດ້ຖືກວາງໄວ້. ໃນເວລານັ້ນ ອານາຈັກແຫ່ງພຣະຄຸນຍັງບໍ່ໄດ້ເກີດຂຶ້ນເທື່ອ ແຕ່ມີຢູ່ໃນພຣະປະສົງ ແລະ ພຣະສັນຍາຂອງພຣະເຈົ້າ ແລະ ມະນຸດສາມາດເຂົ້າມາເປັນໄພ່ພົນໄດ້ດ້ວຍຄວາມເຊື່ອ. ແຕ່ອານາຈັກແຫ່ງພຣະຄຸນບໍ່ໄດ້ຖືກສ້າງຕັ້ງຂຶ້ນຢ່າງແທ້ຈິງຈົນກວ່າພຣະຄຣິສສິ້ນພຣະຊົນ. ແມ່ນແຕ່ຫຼັງຈາກເລີ່ມພາລະກິດຂອງພຣະອົງໃນໂລກນີ້ແລ້ວ ພຣະຜູ້ຊ່ວຍໃຫ້ລອດອາດຖອຍໜີຈາກການສະຫຼະພຣະຊົນເທິງໄມ້ກາງແຂນ ເພາະຄວາມດື້ດ້ານ ແລະ ການບໍ່ຮູ້ບຸນຄຸນຂອງມະນຸດ. ໃນສວນເຄັດເຊມາເນ ຈອກແຫ່ງຄວາມທຸກເວທະນາໄດ້ສັ່ນຢູ່ໃນພຣະຫັດຂອງພຣະອົງ. ໃນຄາວນັ້ນ ພຣະອົງສາມາດເຊັດເຫື່ອທີ່ອອກເປັນຫຍົດເລືອດຈາກໜ້າຜາກຂອງພຣະອົງ ແລ້ວ(ປ່ອຍ/ປະຖິ້ມ)ໃຫ້ມະນຸດສະໂລກພິນາດໃນຄວາມບາບຂອງພວກເຂົາ. ຖ້າພຣະອົງໄດ້ເຮັດເຊັ່ນນັ້ນ ກໍຈະບໍ່ມີການໄຖ່ມະນຸດໃຫ້ພົ້ນຈາກຄວາມຜິດບາບ. ແຕ່ເມື່ອພຣະຜູ້ຊ່ວຍໃຫ້ລອດໄດ້ສະຫຼະພຣະຊົນ ແລະ ເປັ່ງພຣະສຸລະສຽງເປັນຄັ້ງສຸດທ້າຍວ່າ “ສຳເລັດແລ້ວ,” ແຜນການແຫ່ງການໄຖ່ມະນຸດໃຫ້ພົ້ນຈຶ່ງແນ່ນອນ. ການສິ້ນພຣະຊົນຂອງພຣະຄຣິສໄດ້ຢືນຢັນພຣະສັນຍາທີ່ເຄີຍກ່າວໄວ້ແກ່ມະນຸດຄູ່ທຳອິດໃນສວນເອເດນ. ອານາຈັກແຫ່ງພຣະຄຸນທີ່ກ່ອນໜ້ານີ້ມີຢູ່ໂດຍພຣະສັນຍາຂອງພຣະເຈົ້າ ຈຶ່ງໄດ້ຖືກສະຖາປະນາຂຶ້ນ. {GC 347.2}

## {GC 348.1}

ດັ່ງນັ້ນການສິ້ນພຣະຊົນຂອງພຣະຄຣິສ ອັນເປັນເຫດການທີ່ພວກສາວົກຄິດວ່າເປັນການທໍາລາຍຄວາມຫວັງສຸດທ້າຍຂອງພວກເຂົາ ຈຶ່ງເປັນສິ່ງທີ່ຮັບປະກັນຄວາມຫວັງໃຫ້ໝັ້ນຄົງຕະຫຼອດໄປ. ເຖິງແມ່ນວ່າເຫດການນັ້ນເຮັດໃຫ້ພວກເຂົາຜິດຫວັງຢ່າງຂົມຂື່ນ, ແຕ່ເປັນຫຼັກຖານຢືນຢັນທີ່ສຳຄັນທີ່ສຸດວ່າຄວາມເຊື່ອຂອງພວກເຂົານັ້ນຖືກຕ້ອງ. ການສິ້ນພຣະຊົນຂອງພຣະຄຣິສໄດ້ເຮັດໃຫ້ພວກເຂົາເຕັມໄປດ້ວຍຄວາມໂສກເສົ້າ ແລະ ຄວາມສິ້ນຫວັງ ແຕ່ເປັນສິ່ງທີ່ເປີດປະຕູແຫ່ງຄວາມຫວັງໃຫ້ແກ່ມະນຸດສະໂລກ ຄືລູກຫຼານຂອງອາດາມທຸກຄົນ ແລະ ເປັນເຫດການທີ່ໃຫ້ຊີວິດນິຣັນ ແລະ ຄວາມສຸກຕະຫຼອດການໃຫ້ແກ່ຄົນຂອງພຣະເຈົ້າທຸກຄົນທີ່ສັດຊື່ໃນທຸກຍຸກສະໄໝ. {GC 348.1}

## {GC 348.2}

ພຣະປະສົງແຫ່ງພຣະເມດຕາອັນບໍ່ມີສິ້ນສຸດຂອງພຣະເຈົ້າກຳລັງສຳເລັດ ເຖິງແມ່ນວ່າຕ້ອງຜ່ານຄວາມຜິດຫວັງຂອງພວກສາວົກ. ເຖິງແມ່ນວ່າພຣະຄຸນ ແລະ ການສອນດ້ວຍສິດທິອຳນາດຂອງພຣະຄຣິສໄດ້ຊະນະໃຈພວກສາວົກແລ້ວກໍຕາມ, ແຕ່ຄວາມຫຍິ່ງຍະໂສ ແລະ ຄວາມທະເຍີທະຍານຢ່າງເຫັນແກ່ຕົວກໍປະສົມກັບຄວາມຮັກທີ່ພວກເຂົາມີຕໍ່ພຣະເຢຊ ເໝືອນດັ່ງຂີ້ແຮ່ປະສົມກັບທອງຄຳບໍຣິສຸດ. ແມ່ນແຕ່ໃນງານລ້ຽງເທດສະການປັດສະຄາ ໃນຊົ່ວໂມງແຫ່ງຄວາມເສົ້າໂສກເມື່ອພຣະຄຣິສກຳລັງຈະສະເດັດໄປສວນເຄັດເຊມາເນ “ກໍມີການໂຕ້ຖຽງກັນເກີດຂຶ້ນໃນທ່າມກາງພວກສາວົກວ່າ ໃນພວກເພິ່ນ ຜູ້ໃດຈະເປັນໃຫຍ່ກວ່າໝູ່.” (ລູກາ 22:24). ພວກສາວົກກຳລັງໃຝ່ຝັນເຖິງບັນລັງ, ມົງກຸດ ແລະ ຣັດສະໝີພາບ, ໃນຂະນະທີ່ຄວາມອັບອາຍ ແລະ ຄວາມທຸກທໍລະມານໃນສວນເຄັດເຊມາເນ, ຫ້ອງຕັດສິນ ແລະ ໄມ້ກາງແຂນແຫ່ງຄານວາຣີຢູ່ຕໍ່ໜ້າພວກເຂົາ. ສາເຫດທີ່ພວກສາວົກຢຶດເອົາຄຳສອນເທັດອັນເປັນທີ່ນິຍົມໃນຍຸກສະໄໝນັ້ນ ກໍຍ້ອນຄວາມທະນົງໃຈ ແລະ ຄວາມຫິວກະຫາຍໃນສັກສີຝ່າຍໂລກ, ພວກເຂົາຈຶ່ງບໍ່ໄດ້ໃສ່ໃຈຕໍ່ຄຳສອນຂອງພຣະຜູ້ຊ່ວຍໃຫ້ລອດທີ່ເປີດເຜີຍລັກສະນະອັນແທ້ຈິງແຫ່ງອານາຈັກຂອງພຣະອົງ ແລະ ທີ່ກ່າວເຖິງຄວາມທຸກ ແລະ ການສິ້ນພຣະຊົນຂອງພຣະອົງ. ຄວາມຜິດເຫຼົ່ານີ້ນຳໄປສູ່ການຖືກທົດສອບຢ່າງຮຸນແຮງ ເຊິ່ງພຣະເຈົ້າຊົງອະນຸຍາດໃຫ້ເກີດຂຶ້ນເພື່ອ(ຕີສອນ/ປັບປຸງແກ້ໄຂ)ພວກເຂົາ. ເຖິງແມ່ນວ່າພວກສາວົກບໍ່ເຂົ້າໃຈຄວາມໝາຍຂອງຂ່າວສານທີ່ຕົນປະກາດ ແລະ ບໍ່ໄດ້ຮັບຕາມທີ່ຄາດຫວັງໄວ້, ແຕ່ພວກເຂົາໄດ້ປະກາດຄຳເຕືອນທີ່ພຣະເຈົ້າຊົງມອບໝາຍໃຫ້ ແລະ ພຣະອົງຊົງຕອບແທນຄວາມເຊື່ອ ແລະ ການເຊື່ອຟັງຂອງພວກເຂົາ. ພຣະເຈົ້າຊົງມີພຣະປະສົງທີ່ຈະມອບໝາຍໃຫ້ພວກເຂົາປະກາດຂ່າວປະເສີດອັນຮຸ່ງ(ແຈ້ງ/ເຮືອງ)ເລື່ອງການຟື້ນພຣະຊົນຂອງອົງພຣະຜູ້ເປັນເຈົ້າຂອງພວກເຂົາແກ່ຊົນທຸກຊາດ. ເພາະເຫດນີ້ພຣະອົງຈຶ່ງຍອມໃຫ້ພວກສາວົກຜ່ານປະສົບການອັນຂົມຂື່ນເພື່ອກະກຽມພວກເຂົາສຳລັບວຽກງານດັ່ງກ່າວ. {GC 348.2}

## {GC 349.1}

ຫຼັງຈາກການຟື້ນພຣະຊົນ, ພຣະເຢຊູໄດ້ປາກົດຕົວຕໍ່ພວກສາວົກຂອງພຣະອົງເມື່ອເດີນທາງໄປຍັງເມືອງເອມາອູດ; “ແລ້ວພຣະອົງຈຶ່ງຊົງອະທິບາຍພຣະຄຳພີທຸກຕອນທີ່ກ່າວເຖິງເລື່ອງພຣະອົງສູ່ພວກເພິ່ນຟັງ ຄືເລີ່ມແຕ່ໂມເຊ ຕະຫຼອດເຖິງພວກຜູ້ທຳນວາຍ.” (ລູກາ 24:27). ສາວົກເຫຼົ່ານັ້ນຟັງດ້ວຍຄວາມຕື່ນເຕັ້ນດີໃຈ. ຄວາມເຊື່ອສັດທາໄດ້ຈຸດປະກາຍຂຶ້ນໃນໃຈ, ພວກເຂົາໄດ້ “ບັງເກີດໃໝ່ເຂົ້າສູ່ຄວາມຫວັງໃຈອັນມີຊີວິດຢູ່” (1 ເປໂຕ 1:3) ແມ່ນແຕ່ກ່ອນທີ່ພຣະເຢຊູຈະເປີດເຜີຍພຣະອົງໃຫ້ພວກເຂົາຮູ້. ພຣະອົງມີພຣະປະສົງໃຫ້ພວກເຂົາເຂົ້າໃຈ ແລະ ມີຄວາມເຊື່ອໝັ້ນໃນ “ຄໍາພະຍາກອນທີ່ແນ່ນອນ.” (2 ເປໂຕ 1:19 TKJV). ພຣະອົງຊົງປາຖະໜາໃຫ້ຄວາມຈິງຢັ່ງຮາກລົງໃນຈິດໃຈຂອງພວກເຂົາ, ບໍ່ແມ່ນພຽງແຕ່ເພາະມັນໄດ້ຮັບການສະໜັບສະໜູນຈາກຄຳພະຍານຂອງພຣະອົງເອງ ແຕ່ເພາະຫຼັກຖານທີ່ແນ່ນອນອັນປາກົດໃຫ້ເຫັນໃນຮູບແບບສັນຍາລັກຂອງພຣະບັນຍັດ ແລະ ໃນຄຳພະຍາກອນຂອງພຣະຄໍາພີເດີມ. ມັນເປັນສິ່ງຈໍາເປັນສໍາລັບຜູ້ຕິດຕາມພຣະຄຣິສທີ່ຈະເຂົ້າໃຈໃນສິ່ງທີ່ຕົນສັດທາ, ບໍ່ພຽງແຕ່ເພື່ອພວກເຂົາເອງ, ແຕ່ເພື່ອພວກເຂົາຈະປະກາດຄວາມຮູ້ເລື່ອງພຣະຄຣິສໃຫ້ຊາວໂລກໄດ້ຮູ້. ໃນຂັ້ນຕອນທຳອິດຂອງການໃຫ້ຄວາມຮູ້ດັ່ງກ່າວ, ພຣະເຢຊູຊົງໃຫ້ສາວົກເຫຼົ່ານັ້ນໃສ່ໃຈກັບຄຳຂຽນຂອງໂມເຊ ແລະ ພວກຜູ້ເຜີຍພຣະທາ. ຄຳພະຍານນີ້ຂອງພຣະອົງຫຼັງຈາກທີ່ຊົງເປັນຂຶ້ນຈາກຄວາມຕາຍ ສະແດງໃຫ້ເຫັນວ່າ ພຣະອົງຊົງໃຫ້ຄວາມສຳຄັນ ແລະ ຄຸນຄ່າຕໍ່ພຣະຄຳພີເດີມພຽງໃດ. {GC 349.1}

## {GC 349.2}

### ປະກາຍຄວາມຫວັງໃໝ່

ຈິດໃຈຂອງພວກສາວົກປ່ຽນແປງຢ່າງໃຫຍ່ຫຼວງເມື່ອໄດ້ເຫັນພຣະພັກອັນເຕັມໄປດ້ວຍຄວາມຮັກຂອງພຣະອາຈານອີກຄັ້ງໜຶ່ງ! (ເບິ່ງ ລູກາ 24:32). ພວກເຂົາໄດ້ “ພົບຜູ້ທີ່ໂມເຊໄດ້ກ່າວເຖິງໃນໜັງສືພຣະບັນຍັດ ແລະ ທີ່ພວກຜູ້ປະກາດພຣະທຳໄດ້ກ່າວເຖິງ” (ໂຢຮັນ 1:45 LO1972) ໃນຄວາມໝາຍທີ່ເລິກເຊິ່ງ ແລະ ສົມບູນກວ່າເກົ່າ. ຄວາມບໍ່ແນ່ນອນ, ຄວາມອຸກໃຈ ແລະ ຄວາມສິ້ນຫວັງໄດ້ກັບກາຍເປັນຄວາມໝັ້ນໃຈອັນສົມບູນ ແລະ ຄວາມເຊື່ອທີ່ບໍ່ມີຂໍ້ສົງໄສ. ສະນັ້ນ ຈຶ່ງບໍ່ເປັນທີ່ໜ້າປະຫຼາດໃຈເລີຍທີ່ຫຼັງຈາກພຣະອົງສະເດັດຂຶ້ນສະຫວັນໄປແລ້ວ ພວກເຂົາ “ສືບຕໍ່ຢູ່ໃນບໍລິເວນພຣະວິຫານທຸກວັນ ເພື່ອສັນລະເສີນ ແລະ ໂມທະນາຂອງພຣະຄຸນພຣະເຈົ້າ.” (ລູກາ 24:53). ປະຊາຊົນຮູ້ແຕ່ພຽງການສິ້ນພຣະຊົນຢ່າງໜ້າອັບອາຍຂອງພຣະຜູ້ຊ່ວຍໃຫ້ລອດ ຈຶ່ງຄາດວ່າພວກສາວົກຄົງມີໃບໜ້າທີ່ເຕັມໄປດ້ວຍຄວາມໂສກເສົ້າເສຍໃຈ, ຄວາມສັບສົນ ແລະ ຄວາມ(ລົ້ມເຫຼວ/ພ່າຍແພ້) ແຕ່ສິ່ງທີ່ພວກເຂົາເຫັນກັບເປັນຊົມຊື່ນຍິນດີ ແລະ ໄຊຊະນະ. ປະສົບການຂອງພວກສາວົກໄດ້ຊ່ວຍພວກເຂົາໃຫ້ຕຽມພ້ອມສໍາລັບວຽກງານທີ່ລໍຖ້າຢູ່ຂ້າງໜ້າຢ່າງແທ້ຈິງ! ພວກເຂົາໄດ້ຜ່ານການທົດລອງອັນໜັກໜ່ວງທີ່ສຸດເທົ່າທີ່ພວກເຂົາຈະປະສົບໄດ້ ແລະ ເມື່ອທຸກຢ່າງເບິ່ງຄືເປັນໄປບໍ່ໄດ້ຕາມສາຍຕາຂອງມະນຸດ ພຣະຄໍາຂອງພຣະເຈົ້າກໍສໍາເລັດຢ່າງມີໄຊ. ແຕ່ນັ້ນໄປບໍ່ມີສິ່ງໃດສາມາດດັບຄວາມເຊື່ອຂອງພວກເຂົາ ຫຼື ເຮັດໃຫ້ຄວາມຮັກຂອງພວກເຂົາເຢັນລົງໄດ້. ໃນຄວາມເສົ້າສະຫຼົດໃຈນັ້ນພວກເຂົາຍັງ “ຢຶດຖືຄວາມຫວັງ” ເຊິ່ງເປັ່ນດັ່ງ “ສະໝໍທີ່ແທ້ຈິງອັນໝັ້ນຄົງຂອງຈິດໃຈ.” (ເຮັບເຣີ 6:18, 19). ພວກເຂົາໄດ້ເປັນພະຍານເຖິງສະຕິປັນຍາ ແລະ ຣິດອໍານາດຂອງພຣະເຈົ້າ ຈຶ່ງມີຄວາມເຊື່ອວ່າ “ບໍ່ມີສິ່ງໃດແຍກພວກເຂົາຈາກຄວາມຮັກຂອງພຣະເຈົ້າໄດ້, ຄວາມຕາຍ ຫຼື ຊີວິດກໍດີ, ເທວະດາ ຫຼື ຜູ້ຄອບຄອງກໍດີ, ຫຼືສິ່ງທີ່ມີຢູ່ໃນປະຈູບັນ ຫຼືສິ່ງທີ່ຈະມີມາໃນອະນາຄົດກໍດີ ຫຼືຣິເດດທັງຫຼາຍ, ຄວາມສູງ ຫຼື ຄວາມເລິກກໍດີ ຫຼືສິ່ງອື່ນໃດຊົງສ້າງແລ້ວນັ້ນກໍດີ ຈະບໍ່ສາມາດແຍກພວກເຮົາອອກຈາກຄວາມຮັກຂອງພຣະເຈົ້າເຊິ່ງມີຢູ່ໃນພຣະເຢຊູຄຣິສເຈົ້າ ອົງພຣະຜູ້ເປັນເຈົ້າຂອງພວກເຮົາ.” ພວກເຂົາກ່າວວ່າ: “ໃນເຫດການທັງປວງນີ້ ພວກເຮົາກໍມີໄຊຊະນະຢ່າງເຫຼືອລົ້ນ ໂດຍທາງພຣະອົງຜູ້ຊົງຮັກພວກເຮົາທັງຫຼາຍນັ້ນ.” (ໂຣມ 8:38, 39, 37). “ພຣະຄໍາຂອງອົງພຣະຜູ້ເປັນເຈົ້າຕັ້ງໝັ້ນຄົງຢູ່ຕະຫຼອດຊົ່ວນິຣັນດອນ.” (1 ເປໂຕ 1:25). ພວກສາວົກເຊື່ອຕາມພຣະຄຳທີ່ກ່າວວ່າ: “ຜູ້ໃດຈະເປັນຜູ້ລົງໂທດພວກເຂົາອີກ? ເພາະພຣະເຢຊູຄຣິສເຈົ້າແມ່ນຜູ້ທີ່ໄດ້ຕາຍ ແລະ ຍິ່ງກວ່ານັ້ນອີກ ພຣະອົງໄດ້ເປັນຄືນມາຈາກຕາຍແລ້ວ ແລະ ນັ່ງຢູ່ກ້ຳຂວາພຣະຫັດຂອງພຣະເຈົ້າ, ພຣະອົງນັ້ນແຫຼະອະທິຖານວິງວອນຂໍເພື່ອພວກເຮົາ.” (ໂຣມ 8:34). {GC 349.2}

## {GC 350.1}(edit to here)

ອົງພຣະຜູ້ເປັນເຈົ້າຊົງກ່າວວ່າ: “ປະຊາຊົນຂອງເຮົາຈະບໍ່ຖືກດູໝິ່ນອີກຈັກເທື່ອ.” (ໂຢເອນ 2:26). “ນ້ຳຕາອາດໄຫຼຫຼັ່ງໃນເວລາກາງຄືນ ແຕ່ຄວາມຊົມຊື່ນຍິນດີກໍມີມາໃນຕອນເຊົ້າ.” (ເພງສັນລະເສີນ 30:5). ເຖິງແມ່ນວ່າຈະຕ້ອງຜ່ານການເສຍສະຫຼະ ແລະ ການຖືກຂ້າຍ້ອນຄວາມເຊື່ອເໝືອນພຣະຄຣິສກໍຕາມ, ແຕ່ພວກສາວົກບໍ່ມີທາງເອົາພາລະກິດການປະກາດຂ່າວປະເສີດເລື່ອງພຣະຄຸນຂອງພຣະອົງພ້ອມດ້ວຍມົງກຸດແຫ່ງຄວາມຊອບທຳທີ່ຈະໄດ້ຮັບເມື່ອພຣະອົງສະເດັດກັບມາໄປແລກກັບສັກສີແຫ່ງອານາຈັກຝ່າຍໂລກເໝືອນທີ່ພວກເຂົາເຄີຍໃຝ່ຝັນຕອນເລີ່ມເປັນສາວົກໃໝ່ໆ; ສາເຫດທີ່ເປັນເຊັ່ນນີ້ກໍຍ້ອນວ່າ ພວກເຂົາໄດ້ພົບກັບພຣະຜູ້ຊ່ວຍໃຫ້ລອດຫຼັງຈາກພຣະອົງຟື້ນພຣະຊົນ, ໃນຄາວນັ້ນຈິດໃຈຂອງພວກເຂົາມີຄວາມຮ້ອນຮົນເມື່ອໄດ້ຟັງຖ້ອຍຄຳຂອງພຣະອົງ; ໄດ້ເຫັນພຣະສຽນ, ພຣະຫັດ ແລະ ພຣະບາດຂອງພຣະອົງທີ່ຮັບບາດເຈັບເພື່ອພວກເຂົາ; ໄດ້ໄປກັບພຣະເຢຊູເຖິງເມືອງເບັດທານີກ່ອນທີ່ພຣະອົງຈະຖືກຮັບໄປສະຫວັນ ແລະ ໄດ້ເຫັນພຣະອົງຍໍພຣະຫັດຂຶ້ນຂະນະທີ່ອວຍພອນພວກເຂົາ ແລະ ສັ່ງພວກເຂົາວ່າ: “ເຈົ້າທັງຫຼາຍຈົ່ງອອກໄປທົ່ວໂລກ ປະກາດຂ່າວປະເສີດແກ່ມະນຸດສະໂລກທັງໝົດ,” ໂດຍກ່າວຕື່ມວ່າ, “ເຮົາຢູ່ກັບເຈົ້າທັງຫຼາຍທຸກໆ ວັນ” (ມາຣະໂກ 16:15; ມັດທາຍ 28:20); ນອກຈາກນັ້ນ ໃນວັນເພັນເຕຄໍສະເຕພວກຜູ້ເຊື່ອໄດ້ຮັບພະລັງຣັດເດັດເມື່ອພຣະວິນຍານສະເດັດມາເໜືອເຂົາທັງຫຼາຍຕາມພຣະສັນຍາ ແລະ ມີຄວາມຊົມຊື່ນຍິນດີທີ່ຮູ້ວ່າອົງພຣະຜູ້ເປັນເຈົ້າຂອງພວກເຂົາສະຖິດຢູ່ນຳ; ເນື່ອງຈາກສິ່ງທັງໝົດນີ້ ພວກສາວົກຈຶ່ງມີຄວາມພ້ອມໃຈທີ່ຈະເສຍສະຫຼະທຸກຢ່າງເພື່ອການປະກາດ. ພຣະເຈົ້າ “ຊົງຣິດສາມາດກະທຳການນອກເໜືອສາລະພັດທຸກສິ່ງເກີນກວ່າທີ່ພວກເຮົາຈະຂໍ ຫຼື ຄິດໄດ້” (ເອເຟໂຊ 3:20); ພຣະອົງຊົງໂຜດໃຫ້ພວກສາວົກມີສ່ວນຮ່ວມໃນການທົນທຸກ ແລະ ໃນຄວາມຍິນດີຂອງພຣະຄຣິສ ຄືຄວາມຊົມຊື່ນຍິນດີຂອງການນຳພາ “ບຸດຫຼວງຫຼາຍໄປສູ່ສະຫງ່າຣາສີ” (ເຮັບເຣີ 2:10), ເປັນຄວາມ “ຍິນດີອັນຮຸ່ງເຮືອງເຊິ່ງເຫຼືອທີ່ຈະອະທິບາຍໄດ້.” (1 ເປໂຕ 1:8). ອາຈານໂປໂລກ່າວເຖິງສິ່ງເຫຼັ່ານີ້ວ່າ: “ຄວາມທຸກລຳບາກອັນເບົາບາງ ແລະ ຊົ່ວຄາວນີ້” “ບໍ່ອາດທຽບໃສ່ກັບສະຫງ່າຣາສີທີ່ຂະຖືກເປີດເຜີຍແກ່ພວກເຮົາ.” (2 ໂກຣິນໂທ 4:17; ໂຣມ 8:18). {GC 350.1}

## {GC 351.1}

### ປຽບທຽບການປະກາດຂອງກຸ່ມມິນເລີກັບພວກສາວົກ

ຄົນທີ່ປະກາດເລື່ອງການສະເດັດມາຄັ້ງທີ່ສອງຂອງພຣະຄຣິສກໍມີປະສົບການຄ້າຍຄືກັບພວກສາວົກທີ່ປະກາດ “ຂ່າວປະເສີດເລື່ອງອານາຈັກສະຫວັນ” ເມື່ອພຣະອົງສະເດັດມາຄັ້ງທຳອິດ. ໃນຄາວກ່ອນພວກສາວົກອອກໄປປະກາດວ່າ, “ເວລາທີ່ໄດ້ກຳນົດໄວ້ມາເຖິງແລ້ວ ແລະຣາຊອານາຈັກຂອງພຣະເຈົ້າກໍມາໃກ້ແລ້ວ;” ເຊັ່ນດຽວກັນ, ມິນເລີ ແລະ ເພື່ອນຮ່ວມງານຂອງເພິ່ນໄດ້ປະກາດວ່າໄລຍະເວລາສຸດທ້າຍ ອັນເປັນໄລຍະເວລາທີ່ຍາວນານທີ່ສຸດທີ່ພຣະຄຳພີພະຍາກອນໄວ້ນັ້ນກໍາລັງຈະສິ້ນສຸດລົງ, ການພິພາກສາໃກ້ເຖິງແລ້ວ ແລະ ອານາຈັກນິຣັນກຳລັງຈະມາເຖິງ. ການປະກາດຂອງພວກສາວົກກ່ຽວກັບການເວລານັ້ນແມ່ນອີງໃສ່ 70 ອາທິດຂອງ ດານີເອນບົດທີ 9. ມິນເລີ ແລະ ເພື່ອນຮ່ວມງານຂອງເພິ່ນໄດ້ປະກາດວ່າ ໄລຍະເວລາ 2,300 ວັນຂອງດານີເອນ 8:14 ກຳລັງຈະສິ້ນສຸດລົງ ເຊິ່ງຄຳພະຍາກອນເລື່ອງ 70 ອາທິດກໍເປັນສ່ວນໜຶ່ງຂອງ 2,300 ວັນດັ່ງກ່າວ. ການປະກາດຂອງພວກສາວົກໃນສະໄໝພຣະເຢຊູ ແລະ ການປະກາດຂອງ ວິນລຽມ ມິນເລີກໍແໜ້ນຄົນລະສ່ວນຂອງໄລຍະເວລາແຫ່ງຄຳພະຍາກອນອັນດຽວກັນ. {GC 351.1}

## {GC 351.2}

ແຕ່ຄວາມເຂົ້າໃຈຂອງມິນເລີ ກັບເພື່ອນຮ່ວມງານຂອງເພິ່ນຕໍ່ສິ່ງທີ່ພວກເຂົາປະກາດກໍຍັງບໍ່ສົມບູນ ເຊັ່ນດຽວກັບພວກສາວົກລຸ່ນທຳອິດ. ຄຳສອນເທັດທີ່ຝັງເລິກໃນຄຣິສຕະຈັກເປັນເວລາດົນນານເປັນອຸປະສັກຂັດຂວາງພວກເຂົາຈາກການເຂົ້າໃຈປະເດັນສຳຄັນອັນໜຶ່ງຂອງຄຳພະຍາກອນຢ່າງຖືກຕ້ອງ. ສະນັ້ນ, ເຖິງແມ່ນວ່າພວກເຂົາໄດ້ປະກາດຂ່າວສານທີ່ພຣະເຈົ້າຊົງມອບໝາຍໃຫ້ປະກາດໄປຍັງມະນຸດທຸກຄົນ ແຕ່ເນື່ອງຈາກຄວາມເຂົ້າໃຈຜິດບາງປະການ ພວກເຂົາຈຶ່ງປະສົບກັບຄວາມສິ້ນຫວັງ. {GC 351.2}

## {GC 352.1}

ດານີເອນ 8:14 ຂຽນໄວ້ວ່າ, “ຢູ່ນານ 2,300 ວັນ ແລ້ວສະຖານບໍຣິສຸດນັ້ນຈະໄດ້ຮັບການຊຳລະ” (TKJV). ຢ່າງທີ່ໄດ້ກ່າວມາແລ້ວ, ມິນເລີເຊື່ອເໝືອນຄົນທົ່ວໄປໃນສະໄໝນັ້ນວ່າ ສະຖານບໍຣິສຸດໃນຂໍ້ນີ້ໝາຍເຖິງແຜ່ນດິນໂລກ ແລະ ການຊຳລະນັ້ນໝາຍເຖິງການຊຳລະໂລກດ້ວຍໄຟເມື່ອອົງພຣະຜູ້ເປັນເຈົ້າສະເດັດມາ. ດັ່ງນັ້ນ, ເມື່ອພົບວ່າການສິ້ນສຸດຂອງ 2,300 ວັນມີການລະບຸໄວ້ຢ່າງແນ່ນອນເພິ່ນຈຶ່ງສະຫຼຸບວ່າ ນັ້ນຄືເວລາທີ່ພຣະເຢຊູຄຣິສຈະສະເດັດກັບມາ. ຄວາມຜິດພາດຂອງເພິ່ນເປັນຜົນມາຈາກການຮັບເອົາຄວາມເຊື່ອຖືຂອງຄົນທົ່ວໄປໃນສະໄໝນັ້ນເຖິງຄວາມໝາຍຂອງຄຳວ່າ ສະຖານບໍຣິສຸດ. {GC 352.1}

## {GC 352.2}

ໃນລະບົບການຖວາຍບູຊາຂອງຊາວຢິວອັນເປັນເງົາສັນຍາລັກຂອງການສິ້ນພຣະຊົນ ແລະ ການເປັນມະຫາປະໂຣຫິດຂອງພຣະຄຣິສ ການຊຳລະເຕັນສັກສິດເປັນພິທີກຳສຸດທ້າຍຂອງມະຫາປະໂຣຫິດໃນແຕ່ລະປີ. ນີ່ແມ່ນວຽກງານສຸດທ້າຍຂອງການໄຖ່ມະນຸດໃຫ້ກັບຄືນດີກັບພຣະເຈົ້າ ຄືການຊຳລະຄົນອິດສະຣາເອນຈາກຄວາມຜິດບາບຂອງພວກເຂົາ. ວັນລົບມົນທິນບາບໃນພຣະຄຳພີເດີມເປັນເງົາສັນຍາລັກຂອງພາລະກິດທີ່ພຣະເຢຊູຄຣິສຊົງປະຕິບັດໃນສະຫວັນໃນຖານະມະຫາປະໂຣຫິດຂອງພວກເຮົາ; ພຣະອົງຊົງລົບລ້າງມົນທິນບາບຄວາມຂອງໄພ່ພົນຂອງພຣະອົງທີ່ບັນທຶກໄວ້ໃນສະຫວັນ. ພາລະກິດດັ່ງກ່າວກ່ຽວຂ້ອງກັບການສຳຫຼວດກວດສອບ ແລະ ການພິພາກສາ, ເປັນວຽກງານສຸດທ້າຍກ່ອນພຣະຄຣິສຈະສະເດັດກັບມາດ້ວຍໝູ່ເມກ ແລະ ຣັດສະໝີພາບແຫ່ງສະຫວັນ, ເພາະວ່າມະນຸດທຸກຄົນຈະຜ່ານການພິພາກສາຕັດສິນກ່ອນພຣະອົງສະເດັດມາ. ພຣະເຢຊູຊົງກ່າວວ່າ: “ເຮົາຈະເອົາບຳເໜັດຂອງເຮົາມານຳ ເພື່ອຕອບແທນຈາມການປະຕິບັດຂອງແຕ່ລະຄົນ.” (ພຣະນິມິດ 22:12). ວຽກງານແຫ່ງການພິພາກສາກ່ອນການສະເດັດມານີ້ແຫຼະທີ່ກ່າວເຖິງໃນຂ່າວທູດສະຫວັນອົງທຳອິດຕາມທີ່ຂຽນໄວ້ໃນພຣະທຳ ພຣະນິມິດ14:7 ວ່າ “ຈົ່ງຢຳເກງພຣະເຈົ້າ ແລະຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວທີ່ພຣະອົງຈະຕັດສິນມະນຸດສະໂລກ.” {GC 352.2}

## {GC 352.3}

ຜູ້ທີ່ປະກາດຄໍາເຕືອນນີ້ໄດ້ປະກາດຂ່າວສານທີ່ຖືກຕ້ອງໃນເວລາທີ່ເໝາະສົມ. ແຕ່ກໍບໍ່ຕ່າງຫຍັງກັບພວກສາວົກຂອງພຣະເຢຊູທີ່ກ່າວວ່າ: “ເວລາທີ່ໄດ້ກຳນົດໄວ້ມາເຖິງແລ້ວ ແລະ ຣາຊອານາຈັກຂອງພຣະເຈົ້າກໍມາໃກ້ແລ້ວ.” ຄຳປະກາດນີ້ອີງໃສ່ຄຳພະຍາກອນຂອງດານີເອນບົດທີ 9, ແຕ່ພວກສາວົກບໍ່ໄດ້ສັງເກດວ່າຄຳພະຍາກອນດັ່ງກ່າວຍັງທຳນວາຍເຖິງການສິ້ນພຣະຊົນຂອງພຣະເມຊີອາດ້ວຍ; ເຊັ່ນດຽວກັນ ມິນເລີ ກັບພວກເພື່ອນຮ່ວມງານໄດ້ເທດສະໜາປະກາດໂດຍອີງໃສ່ພຣະທຳດານີເອນ 8:14 ແລະ ພຣະນິມິດ 14:7 ແຕ່ບໍ່ໄດ້ສັງເກດວ່າມີຂ່າວສານອື່ນໆ ທີ່ຈະຕ້ອງປະກາດກ່ອນທີ່ພຣະຄຣິສຈະສະເດັດກັບມາ. ສະຫຼຸບວ່າ, ພວກສາວົກເຂົ້າໃຈຜິດໃນລັກສະນະຂອງອານາຈັກທີ່ຈະຖືກສ້າງຕັ້ງຂຶ້ນເມື່ອຄົບກຳນົດ 70 ອາທິດ ແລະ ໃນທຳນອງດຽວກັນຄົນເຫຼົ່ານັ້ນທີ່ລໍຄອຍການສະເດັດກັບມາຂອງພຣະເຢຊູເຂົ້າໃຈຜິດໃນເລື່ອງເຫດການທີ່ຈະເກີດຂຶ້ນເມື່ອຄົບກຳນົດ 2,300 ວັນແຫ່ງຄຳພະຍາກອນ. ໃນທັງສອງກໍລະນີດັ່ງກ່າວກໍມີການຮັບເອົາ ແລະ ຍຶດຖືຄວາມເຊື່ອຜິດໆ ຕາມຄວາມເຂົ້າໃຈຂອງຄົນທົ່ວໄປໃນສະໄໝນັ້ນໆ ຈົນເຮັດໃຫ້ພວກເຂົາຕາບອດບໍ່ເຫັນຄວາມຈິງ. ແຕ່ທັງ 2 ກຸ່ມນີ້ໄດ້ເຮັດໃຫ້ພຣະປະສົງຂອງພຣະເຈົ້າສໍາເລັດໃນການປ່າວປະກາດຂ່າວສານທີ່ພຣະອົງຊົງປາຖະໜາໃຫ້ປະກາດ ແລະ ທັງ 2 ກຸ່ມຕ້ອງຜິດຫວັງຍ້ອນຄວາມເຂົ້າໃຈຜິດຂອງຕົນ. {GC 352.3}

## {GC 353.1}

ເຖິງຢ່າງໃດກໍຕາມ, ພຣະເຈົ້າຊົງໃຫ້ພຣະປະສົງແຫ່ງພຣະຄຸນສຳເລັດໂດຍຊົງຍອມໃຫ້ການປະກາດເຕືອນເລື່ອງການພິພາກສາເກີດຂຶ້ນຕາມທີ່ປາກົດໄວ້ໃນປະຫວັດສາດ. ໃນຄາວນັ້ນ, ວັນສຳຄັນຍິ່ງໃຫຍ່ໃກ້ເຖິງແລ້ວ, ພຣະເຈົ້າຈຶ່ງນຳພາຄົນທັງຫຼາຍໃຫ້ຖືກທົດສອບໃນເລື່ອງເວລາທີ່ກຳນົດໄວ້ຢ່າງແນ່ນອນ ເພື່ອພິສູດໃຫ້ທຸກຄົນຮູ້ວ່າມິສິ່ງໃດຢູ່ໃນຈິດໃຈຂອງຕົນ. ພຣະເຈົ້າມີພຣະປະສົງໃຫ້ຂ່າວສານດັ່ງກ່າວທົດສອບ ແລະ ຊໍາລະຄຣິສຕະຈັກໃຫ້ບໍຣິສຸດ ເພື່ອຈະເຫັນວ່າຄົນໃນຄຣິສຕະຈັກເອົາໃຈໃສ່ຕາມຄ່ານິຍົມຝ່າຍໂລກ ຫຼືວ່າມີໃຈຈົດຈໍ່ຕໍ່ພຣະຄຣິສ ແລະ ສະຫວັນ. ພວກເຂົາອ້າງວ່າຮັກພຣະຜູ້ຊ່ວຍໃຫ້ລອດ, ບັດນີ້ມີໂອກາສພິສູດຄວາມຮັກນັ້ນ. ພວກເຂົາພ້ອມແລ້ວຫຼືບໍທີ່ຈະປະຕິເສດຄວາມຫວັງ ແລະ ຄວາມທະເຍີທະຍານຝ່າຍໂລກ ແລະ ຕ້ອນຮັບການສະເດັດມາຂອງອົງພຣະຜູ້ເປັນເຈົ້າຂອງຕົນດ້ວຍຄວາມຍິນດີ? ພຣະເຈົ້າມີພຣະປະສົງໃຫ້ຂ່າວສານດັ່ງກ່າວຊ່ວຍໃຫ້ສະມາຊິກຄຣິສຕະຈັກສຳຫຼວດສະພາບແທ້ຂອງຈິດວິນຍານ; ເປັນການປະກາດດ້ວຍພຣະເມດຕາເພື່ອກະຕຸ້ນເຂົາທັງຫຼາຍໃຫ້ສະແຫວງຫາອົງພຣະຜູ້ເປັນເຈົ້າດ້ວຍການຖ່ອມຕົນກັບໃຈ. {GC 353.1}

## {GC 353.2}

ເຖິງແມ່ນວ່າຄວາມຜິດຫວັງທີ່ເກີດຂຶ້ນເປັນຜົນຂອງຄວາມເຂົ້າໃຈຜິດຂອງຜູ້ປະກາດ ແຕ່ພຣະເຈົ້າຊົງໃຫ້ຄວາມຜິດຫວັງນັ້ນກາຍເປັນຜົນດີ ເພາະຈະທົດສອບຈິດໃຈຂອງຜູ້ທີ່ສະແດງຕົວວ່າໄດໄດ້ຮັບຄໍາເຕືອນ. ເມື່ອຕ້ອງປະເຊີນໜ້າກັບຄວາມຜິດຫວັງແລ້ວ, ພວກເຂົາຈະປະຕິເສດປະສົບການຂອງຕົນຢ່າງຮີບດ່ວນ ແລະປະຖິ້ມຄວາມໝັ້ນໃຈໃນພຣະຄຳຂອງພຣະເຈົ້າ ຫຼືວ່າຈະຖ່ອມໃຈລົງອະທິຖານເພື່ອສະແຫວງຫາຈຸດປະເດັນທີ່ເຂົ້າໃຈຜິດໃນຄຳພະຍາກອນ. ມີຈັກຄົນຮັບເອົາຄຳເຕືອນເພາະຄວາມຢ້ານກົວ ຫຼືຍ້ອນອາລົມຕື່ນເຕັ້ນ? ມີຈັກຄົນທີ່ສອງຈິດສອງໃຈ ແລະ ບໍ່ເຊື່ອ? ມີຄົນຈຳນວນຫຼວງຫຼາຍທີ່ສະແດງຕົນວ່າຊື່ນຊອບເລື່ອງການສະເດັດກັບມາຂອງພຣະຄຣິສ. ເມື່ອຕ້ອງທົນຟັງສຽງເຍາະເຍີ້ຍກັບຄຳດູໝິ່ນຂອງຊາວໂລກ, ເມື່ອຖືກທົດສອບເລື່ອງຄວາມຊັກຊ້າ ແລະ ຄວາມຜິດຫວັງ, ຄົນເຫຼົ່ານີ້ຈະປະຖິ້ມຄວາມເຊື່ອບໍ່? ເມື່ອບໍ່ສາມາດເຂົ້າໃຈວິທີການຂອງພຣະເຈົ້າທີ່ກຽວຂ້ອງກັບຕົນແລ້ວ, ພວກເຂົາຈະປະຖິ້ມຄວາມຈິງທີ່ໄດ້ຮັບການສະໜັບສະໜູນຢ່າງແຈ່ມແຈ້ງຈາກພຣະຄໍາຂອງພຣະອົງບໍ? {GC 353.2}

## {GC 354.1}

ການທົດສອບດັ່ງກ່າວຈະເປີດເຜີຍຄວາມເຂັ້ມແຂງຂອງຜູ້ທີ່ມີຄວາມເຊື່ອແທ້ ແລະ ປະຕິບັດຕາມສິ່ງທີ່ເຂົາເຊື່ອວ່າເປັນຄຳສອນຂອງພຣະຄໍາ ແລະ ພຣະວິນຍານຂອງພຣະເຈົ້າ. ປະສົບການນີ້ຈະສອນບົດຮຽນໄດ້ດີກວ່າວິທີອື່ນວ່າ ການຮັບເອົາທັດສະນະ ແລະຄຳອະທິບາຍຂອງມະນຸດເປັນສິ່ງທີ່ອັນຕະລາຍ ແຕ່ຄວນໃຫ້ພຣະຄໍາພີອະທິບາຍມັນເອງ. ສຳລັບຜູ້ເຊື່ອແລ້ວ ຄວາມສັບສົນ ແລະຄວາມໂສກເສົ້າທີ່ເກີດຈາກຄວາມເຂົ້າໃຈຜິດຈະຊ່ວຍນຳພາພວກເຂົາເຖິງຄວາມເຂົ້າໃຈທີ່ຖືກຕ້ອງ ເພາະຈະເປັນເຫດໃຫ້ພວກເຂົາຄົ້ນຄວ້າຄຳພະຍາກອນໃຫ້ລະອຽດຍິ່ງຂຶ້ນ. ປະສົບການນີ້ສອນພວກເຂົາໃຫ້ກວດສອບຮາກຖານແຫ່ງຄວາມເຊື່ອຢ່າງລະມັດລະວັງຫຼາຍຂຶ້ນ ແລະ ໃຫ້ປະຕິເສດທຸກສິ່ງທີ່ບໍ່ໄດ້ຖືກສ້າງຂຶ້ນຕາມພຣະຄໍາແຫ່ງຄວາມຈິງ, ເຖິງແມ່ນວ່າຄຣິສຕຽນທົ່ວໂລກຈະຮົບເອົາກໍຕາມ. {GC 354.1}
