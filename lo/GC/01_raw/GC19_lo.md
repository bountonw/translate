---
chapter:
  number: 19
  title:
    lo: ແສງສະຫວ່າງທີ່ສ່ອງໃນຄວາມມືດ
    en: Light Through Darkness
---

### <Lao Heading>

## {GC 343.1}

ວຽກງານຂອງພຣະເຈົ້າທີ່ປາກົດຢູ່ໃນຂະບວນການການປະຕິຮູບ ແລະ ການເຄື່ອນໄຫວທາງສາສະໜາໃນຍຸກສະໄໝຕ່າງໆ ມີຄວາມຄ້າຍຄືກັນ.<!-- #segment-separator -->ຫຼັກການທີ່ພຣະເຈົ້າຊົງໃຊ້ເພື່ອ(ຕິດຕໍ່ສຳພັນ)ກັບມະນຸດກໍຍັງ(ຄືເກົ່າ/ເໝືອນເດີມ).<!-- #segment-separator -->ການເຄື່ອນໄຫວຕ່າງໆ ທີ່ສໍາຄັນໃນປະຈຸບັນມີຄວາມຄ້າຍຄືກັບຂະບວນການຟື້ນຟູໃນອາດີດ; ດ້ວຍເຫດນີ້ປະສົບການຂອງຄຣິສຕະຈັກໃນສະໄໝກ່ອນຈຶ່ງມີບົດຮຽນອັນລ້ຳຄ່າສໍາລັບຍຸກສະໄໝຂອງພວກເຮົາ. {GC 343.1}

## {GC 343.2}

ຫຼັກຄວາມຈິງທີ່ແຈ່ມແຈ້ງທີ່ສຸດໃນພຣະຄຳພີຄື ພຣະເຈົ້າຊົງນຳຜູ້ຮັບໃຊ້ຂອງພຣະອົງໃນໂລກນີ້ໂດຍພຣະວິນຍານບໍຣິສຸດ ເພື່ອໃຫ້ພວກເຂົາມີສ່ວນໃນການເຄື່ອນໄຫວອັນສຳຄັນຕາມແຜນການຊ່ວຍມະນຸດໃຫ້ລອດ.<!-- #segment-separator -->ມະນຸດເປັນເຄື່ອງມືໃນພຣະຫັດຂອງພຣະເຈົ້າ ເຊິ່ງພຣະອົງຊົງໃຊ້ຕາມພຣະປະສົງແຫ່ງເມດຕາຄຸນຂອງພຣະອົງ. <!-- #segment-separator -->ແຕ່ລະຄົນມີສ່ວນໃນວຽກງານທີ່ຕ້ອງເຮັດ; ທຸກຄົນໄດ້ຮັບແສງສະຫວ່າງສ່ວນໜຶ່ງທີ່ເໝາະສົມຕໍ່ສະພາບຈິງໃນຍຸກສະໄໝຂອງຕົນ ອັນເປັນແສງສະຫວ່າງທີ່ພຽງພໍເພື່ອໃຫ້ຕົນໄດ້ເຮັດວຽກງານທີ່ພຣະເຈົ້າຊົງມອບໝາຍໃຫ້ເພິ່ນເຮັດ.<!-- #segment-separator -->ແຕ່ບໍ່ວ່າຈະໄດ້ຮັບກຽດຈາກສະຫວັນພຽງໃດກໍຕາມ ບໍ່ມີຜູ້ໃດເຄີຍເຂົ້າໃຈແຜນການການໄຖ່ມະນຸດໃຫ້ລອດຢ່າງຄົບຖ້ວນ ຫຼື ແມ່ນແຕ່ພຣະປະສົງຂອງພຣະເຈົ້າສຳລັບວຽກງານໃນຍຸກສະໄໝຂອງຕົນເອງກໍຍັງບໍ່ມີໃຜເຂົ້າໃຈຢ່າງຖ່ອງແທ້.<!-- #segment-separator -->ຄວາມເຂົ້າໃຈຂອງມະນຸດຕໍ່ພຣະປະສົງຂອງພຣະເຈົ້າສຳລັບວຽກງານທີ່ພຣະອົງຊົງມອບໝາຍໃຫ້ຕົນນັ້ນບໍ່ສົມບູນ; ພວກຜູ້ຮັບໃຊ້ເອງກໍຍັງບໍ່ເຂົ້າໃຈລະອຽດໃນຂ່າວສານທີ່ຕົນປະກາດໃນພຣະນາມຂອງພຣະອົງ. {GC 343.2}

## {GC 343.3}

“ເຈົ້າຢັ່ງຮູ້ເຖິງຂອບເຂດ ແລະ ຄວາມຈຳກັດຄວາມຍິ່ງໃຫຍ່ ແລະ ຣິດອຳນາດຂອງພຣະເຈົ້າໄດ້ຫຼືບໍ່?”<!-- #segment-separator --> “ພຣະເຈົ້າຢາເວກ່າວວ່າ, ‘ຄວາມຄິດເຮົານັ້ນ ບໍ່ຄືຄວາມຄິດຂອງພວກເຈົ້າ ແລະວິຖີທາງຂອງເຮົານັ້ນກໍແຕກຕ່າງໃດ ບໍ່ຄືວິຖີທາງຂອງພວກເຈົ້າ. ຟ້າສະຫວັນສູງກວ່າແຜ່ນດິນໂລກສັນໃດ ວິຖີທາງທັງຄວາມຄິດເຮົາກໍສູງກວ່າສັນນັ້ນ.’”<!-- #segment-separator -->ຈົ່ງຈົດຈຳສິ່ງທີ່ໄດ້ເກີດຂຶ້ນແຕ່ດົນນານ ຈົ່ງຮັບຮູ້ວ່າເຮົາແຕ່ຜູ້ດຽວທີ່ເປັນພຣະເຈົ້າ ແລະ ຮັບຮູ້ວ່ານອກຈາກເຮົາແລ້ວບໍ່ມີຜູ້ໃດ ເພາະແມ່ນເຮົາແຕ່ຜູ້ດຽວທີ່ເປັນພຣະເຈົ້າ. ຕັ້ງແຕ່ຕົ້ນເຮົາກ່າວໄວ້ກ່ອນເຖິງສິ່ງທີ່ຈະມີມາ ເຮົາໄດ້ບອກໄວ້ແຕ່ດົນນານໃນສິ່ງທີ່ຈະເກີດຂຶ້ນ.” (ໂຢບ 11:7; ເອຊາຢາ 55:8, 9; 46:9, 10). {GC 343.3}

## {GC 344.1}

ແມ່ນແຕ່ບັນດາຜູ້ເຜີຍພຣະທຳທີ່ໄດ້ຮັບແສງສະຫວ່າງພິເສດຈາກພຣະວິນຍານບໍຣິສຸດກໍຍັງບໍ່ເຂົ້າໃຈລະອຽດເຖິງຄວາມສຳຄັນຂອງສິ່ງທີ່ພຣະອົງຊົງເປີດເຜີຍໃຫ້ເຂົາທັງຫຼາຍ.<!-- #segment-separator -->ຄວາມເຂົ້າໃຈໃນສິ່ງເຫຼົ່ານັ້ນຄ່ອຍໆ ພັດທະນາຂຶ້ນໃນຍຸກສະໄໝຕ່າງໆ ຕາມທີ່ຄົນຂອງພຣະເຈົ້າຕ້ອງການຄຳສອນດັ່ງກ່າວ. {GC 344.1}

## {GC 344.2}

ເປໂຕຂຽນເຖິງຄວາມລອດທີ່ປາກົດຢູ່ໃນຂ່າວປະເສີດວ່າ:<!-- #segment-separator --> “ບັນດາຜູ້ທຳນວາຍທີ່ໄດ້ທຳນວາຍເຖິງພຣະຄຸນ ເຊິ່ງຈະບັງເກີດແກ່ເຈົ້າທັງຫຼາຍ ກໍໄດ້ຄົ້ນຄວ້າແລະສືບຖາມຫາຢ່າງຖ້ວນຖີ່ ກ່ຽວກັບເລື່ອງຄວາມພົ້ນນີ້. ພວກເພິ່ນໄດ້ສຶບຄົ້ນຫາວ່າ ພຣະວິນຍານຂອງພຣະຄຣິດ ຜູ້ຊົງສະຖິດຢູ່ໃນພວກເພິ່ນ ໄດ້ຖືກບົ່ງບອກໄວ້ ເຖິງ​*ຄາວໃດ* ແລະ *ເວລາໃດ* ເມື່ອພຣະອົງຊົງທຳນວາຍໄວ້ ເຖິງຄວາມທຸກທໍລະມານຂອງພຣະຄຣິສ ແລະເຖິງສະຫງ່າຣາສີທີ່ຈະມາພາຍຫຼັງຄວາມທົນທຸກທໍລະມານນັ້ນ.<!-- #segment-separator -->ກໍຊົງສຳແດງໃຫ້ພວກຜູ້ທຳນວາຍນັ້ນຮູ້ວ່າ ທີ່ທ່ານເຫຼົ່ານັ້ນໄດ້ປະຕິບັດໃນເຫດການທັງປວງນັ້ນ ບໍ່ແມ່ນສຳລັບພວກເພິ່ນເອງ ແຕ່ສຳລັບເຈົ້າທັງຫຼາຍ.” (1 ເປໂຕ 1:10–12). {GC 344.2}

## {GC 344.3}

ແຕ່ເຖິງແມ່ນວ່າ ພຣະເຈົ້າບໍ່ໄດ້ໃຫ້ບັນດາຜູ້ເຜີຍພຣະທຳເຂົ້າໃຈຢ່າງລະອຽດກ່ຽວກັບສິ່ງທີ່ພຣະອົງຊົງເປີດເຜີຍໃຫ້ພວກເຂົາ, ແຕ່ຄົນເຫຼົ່ານີ້ມີຄວາມພະຍາຍາມຢ່າງຈິງຈັງທີ່ຈະຮັບຄວາມສະຫວ່າງທັງໝົດທີ່ພຣະເຈົ້າຊົງໂຜດສຳແດງໃຫ້ເຫັນ.<!-- #segment-separator -->ພວກເຂົາ “ໄດ້ຄົ້ນຄວ້າ ແລະ ສືບຖາມຫາຢ່າງຖ້ວນຖີ່…ພວກເພິ່ນໄດ້ສຶບຄົ້ນຫາວ່າ ພຣະວິນຍານຂອງພຣະຄຣິດ ຜູ້ຊົງສະຖິດຢູ່ໃນພວກເພິ່ນ ໄດ້ຖືກບົ່ງບອກໄວ້ ເຖິງ​*ຄາວໃດ* ແລະ *ເວລາໃດ*.”<!-- #segment-separator -->ຊ່າງເປັນບົດຮຽນທີ່ສຳຄັນສຳລັບຄົນຂອງພຣະເຈົ້າຫຼັງສະໄໝຂອງພຣະເຢຊູຄຣິສ ເພາະພຣະອົງປະທານຄຳພະຍາກອນເຫຼົ່ານີໃຫ້ແກ່ຜູ້ຮັບໃຊ້ຂອງພຣະອົງກໍເພື່ອປະໂຫຍດຂອງຄຣິສຕຽນນີ້ເອງ.<!-- #segment-separator --> “ກໍຊົງສຳແດງໃຫ້ພວກຜູ້ທຳນວາຍນັ້ນຮູ້ວ່າ ທີ່ທ່ານເຫຼົ່ານັ້ນໄດ້ປະຕິບັດໃນເຫດການທັງປວງນັ້ນ ບໍ່ແມ່ນສຳລັບພວກເພິ່ນເອງ ແຕ່ສຳລັບເຈົ້າທັງຫຼາຍ.”<!-- #segment-separator -->ຈົ່ງສັງເກດຜູ້ບໍຣິສຸດຂອງພຣະເຈົ້າໃນຂະນະທີ່ພວກເຂົາ “ໄດ້ຄົ້ນຄວ້າ ແລະ ສືບຖາມຫາຢ່າງຖ້ວນຖີ່” ກ່ຽວກັບສິ່ງທີ່ຊົງເປີດເຜີຍໃຫ້ພວກເຂົາເພື່ອປະໂຫຍດຂອງຄົນລຸ້ນໃໝ່ທີ່ຍັງບໍ່ທັນໄດ້ເກີດມາ.<!-- #segment-separator -->ລອງປຽບທຽບຄວາມກະຕືລືລົ້ນຂອງພວກເຂົາທີ່ມີຕໍ່ຂອງປະທານດັ່ງກ່າວຈາກສະຫວັນ ກັບ ຄວາມເສີຍເມີຍຂອງຄົນທີ່ພຣະເຈົ້າຊົງໂຜດໃນຍຸກຫຼັງໆ ນີ້.<!-- #segment-separator -->ຊ່າງເປັນການຕິຕຽນຕໍ່ທ່າທີຮັກຄວາມສະບາຍ ແລະ ຫຼົງຮັກຝ່າຍໂລກທີ່ພໍໃຈປະກາດວ່າຄໍາພະຍາກອນບໍ່ສາມາດເຂົ້າໃຈໄດ້ເລີຍ! {GC 344.3}

## {GC 345.1}

ເຖິງແມ່ນວ່າຈິດໃຈຂອງມະນຸດມີຄວາມຈຳກັດຈົນບໍ່ສາມາດເຂົ້າເຖິງຄວາມຄິດຂອງພຣະເຈົ້າໄດ້ ຫຼື ເຂົ້າໃຈຢ່າງຖ່ອງແທ້ເຖິງພຣະປະສົງຂອງພຣະອົງ, ແຕ່ສາເຫດສ່ວນໃຫຍ່ທີ່ຄົນເຮົາບໍ່ເຂົ້າໃຈຂ່າວສານຈາກສະຫວັນດີເທົ່າທີ່ຄວນ ກໍຍ້ອນວ່າເຮົາມີຄວາມເຂົ້າໃຈຜິດພ້ຽວເປັນທຶນຢູ່ແລ້ວ ຫຼືວ່າເປັນເພາະພວກເຮົາໄດ້ລະເລີຍບໍ່ເອົາໃຈໃສ່ບາງສິ່ງບາງຢ່າງ.<!-- #segment-separator -->ຈິດໃຈຂອງຜູ້ຄົນ, ແລະແມ່ນແຕ່ຜູ້ຮັບໃຊ້ຂອງພຣະເຈົ້າຖືກຄວາມຄິດເຫັນຂອງມະນຸດ, ທຳນຽມປະເພນີ ແລະ ຄຳສອນອັນເປັນຄວາມເທັດເຮັດໃຫ້ຕາບອດຢູ່ເລື່ອຍໆ ຈົນພວກເຂົາສາມາດເຂົ້າໃຈຂໍ້ລ້ຳເລິກທີ່ພຣະເຈົ້າຊົງສຳແດງໃນພຣະຄໍາຂອງພຣະອົງພຽງເລັກໜ້ອຍ.<!-- #segment-separator -->ພວກສາວົກຂອງພຣະຄຣິສກໍເຊັ່ນກັນ, ເຖິງແມ່ນວ່າພຣະຜູ້ຊ່ວຍໃຫ້ລອດຊົງຢູ່ກັບພວກເຂົາແທ້ໆ.<!-- #segment-separator -->ພວກເຂົາໄດ້ຮັບເອົາຄວາມຄິດເຫັນຂອງຄົນທົ່ວໄປວ່າພຣະເມຊີອາຈະສະເດັດມາຄອບຄອງໃນຖານະເຈົ້າແຜ່ນດິນ ແລະ ຈະຍົກຊົນຊາດອິດສະຣາເອນຂຶ້ນປົກຄອງຢູ່ເໜືອຊົນຊາດທັງຫຼາຍໃນໂລກ, ສະນັ້ນພວກເຂົາຈຶ່ງບໍ່ສາມາດເຂົ້າໃຈຖ້ອຍຄຳຂອງພຣະອົງທີ່ກ່າວລ່ວງໜ້າເຖິງຄວາມທຸກທໍລະມານແລະຄວາມຕາຍຂອງພຣະອົງ. {GC 345.1}

## {GC 345.2}

ພຣະຄຣິດເອງໄດ້ສົ່ງເຂົາເຈົ້າອອກມາດ້ວຍຂ່າວສານວ່າ:<!-- #segment-separator --> “ເວລາທີ່ໄດ້ກຳນົດໄວ້ມາເຖິງແລ້ວ ແລະຣາຊອານາຈັກຂອງພຣະເຈົ້າກໍມາໃກ້ແລ້ວ ຈົ່ງຖິ້ມໃຈເກົ່າເອົາໃຈໃໝ່ ແລະ ເຊື່ອໃນຂ່າວປະເສີດ.” (ມາຣະໂກ 1:15).<!-- #segment-separator -->ຄຳປະກາດນີ້ແມ່ນອີງໃສ່ຄໍາພະຍາກອນຂອງດານີເອນບົດທີ 9.<!-- #segment-separator -->ທູດສະຫວັນໄດ້ກລ່າວວ່າ ມີ 69 ອາທິດຈົນເຖິງ “ພຣະເມຊີອາຜູ້ເປັນປະມຸກ” (ດານີເອນ 9:25 TKJV); ພວກສາວົກຈຶ່ງເຝົ້າຫວັງການກໍ່ຕັ້ງອານາຈັກຂອງພຣະເມຊີອາໃນນະຄອນເຢຣູຊາເລັມດ້ວຍຄວາມຍິນດີ ເພາະເຊື່ອວ່າອານາຈັກນັ້ນຈະຄອບຄອງຈົນທົ່ວ(ສາກົນລະ/ພິພົບ)ໂລກ. {GC 345.2}

## {GC 345.3}

ພວກເຂົາເທດສະໜາປະກາດຂ່າວສານທີ່ພຣະຄຣິສຊົງມອບໝາຍໃຫ້, ເຖິງແມ່ນວ່າພວກເຂົາເອງເຂົ້າໃຈຜິດໃນສິ່ງທີ່ຕົນປະກາດ.<!-- #segment-separator -->ໃນຂະນະທີ່ການປະກາດຂອງພວກເຂົາອີງໃສ່ພຣະທຳດານີເອນ 9:25, ແຕ່ພວກສາວສົກບໍ່ໄດ້ສັງເກດຂໍ້ຄວາມໃນຂໍ້ຖັດໄປທີ່ກ່າວວ່າພຣະເມຊີອາຈະຖືກຂ້າຢ່າງບໍ່ຍຸຕິທຳ.<!-- #segment-separator -->ນັບຕັ້ງແຕ່ເກີດພວກເຂົາປັກໃຈລໍຖ້າອານາຈັກອັນຮຸ່ງເຮືອງທີ່ຈະຄອບຄອງແຜ່ນດິນໂລກ, ຄວາມຄາດຫວັງນີ້ໄດ້ເຮັດໃຫ້ພວກເຂົາຕາບອດຈົນບໍ່ສາມາດເຂົ້າໃຈໃນລາຍລະອຽດຂອງຄຳພະຍາກອນ ຫຼືໃນຖ້ອຍຄຳຂອງພຣະຄຣິສ. {GC 345.3}

## {GC 345.4}

ພວກສາວົກຂອງພຣະເຢຊູໄດ້ປະຕິບັດຕາມໜ້າທີ່ໃນການປະກາດຄຳເຊື້ອເຊີນແຫ່ງຄວາມເມດຕາແກ່ປະຊາຊົນຊາວຢິວ, ແຕ່ໃນເວລາທີ່ພວກເຂົາຄາດຫວັງວ່າຈະໄດ້ເຫັນພຣະອາຈານຂອງຕົນຂຶ້ນຄອບຄອງເໜືອບັນລັງຂອງດາວິດ, ກໍກັບເຫັນພຣະອົງຖືກຈັບໃນຖານະຜູ້ເຮັດຜິດ; ພຣະອົງຖືກຂ້ຽນຕີ, ຖືກໝິ່ນປະໝາດ, ຖືກກ່າວໂທດ ແລະຖືກຄຶງໄວ້ເທິງໄມ້ກາງແຂນແຫ່ງຄານວາຣີ.<!-- #segment-separator -->ວັນເວລາທີ່ອົງພຣະຜູ້ເປັນເຈົ້າຫຼັບຢູ່ໃນຫຼຸມຝັງສົບ ເປັນເວລາທີ່ເຈັບປວດ ແລະ ສິ້ນຫວັງທີ່ສຸດສຳຫລັບພວກສາວົກເຫລົ່ານັ້ນ! {GC 345.4}

## {GC 346.1}

ພຣະຄຣິສສະເດັດມາຕາມເວລາ ແລະ ໃນລັກສະນະທີ່ກ່າວໄວ້ໃນຄຳພະຍາກອນທຸກປະການ.<!-- #segment-separator -->ຄຳທຳນວາຍລ່ວງໜ້າເຖິງພາລະກິດຂອງພຣະອົງໄດ້ສຳເລັດລົງໃນທຸກລາຍລະອຽດ.<!-- #segment-separator -->ພຣະອົງໄດ້ປະກາດຂ່າວສານແຫ່ງຄວາມລອດພົ້ນ ແລະ “ພຣະອົງສອນດ້ວຍຣິດອຳນາດ” (ລູກາ 4:32).<!-- #segment-separator -->ຈິດໃຈຂອງຜູ້ຟັງເປັນພະຍານວ່າຄຳສອນຂອງພຣະອົງມາຈາກສະຫວັນ.<!-- #segment-separator -->ພຣະຄໍາພີ ແລະ ພຣະວິນຍານຕ່າງຢືນຢັນວ່າພຣະເຈົ້າຊົງມອບພາລະກິດໃຫ້ແກ່ພຣະບຸດ. {GC 346.1}

## {GC 346.2}

ເຫຼົ່າສາວົກຍັງຄົງຕິດພັນກັບພຣະອາຈານຂອງພວກເຂົາດ້ວຍຄວາມຮັກທີ່ບໍ່ສິ້ນສຸດ.<!-- #segment-separator -->ແຕ່ຢ່າງໃດກໍຕາມຄວາມສົງໄສໄດ້ທອດເງົາຢູ່ເໜືອຈິດໃຈຂອງພວກເຂົາ.<!-- #segment-separator -->ໃນຄວາມເຈັບປວດນັ້ນ ພວກເຂົາລືມຖ້ອຍຄຳຂອງພຣະຄຣິສທີ່ກ່າວລ່ວງໜ້າເຖິງການທົນຄວາມທຸກທໍລະມານ ແລະການຕາຍຂອງພຣະອົງ.<!-- #segment-separator -->ພວກເຂົາຄິດວ່າ: ຖ້າຫາກວ່າພຣະເຢຊູໄທນາຊາເຣັດເປັນພຣະເມຊີອາອັນແທ້ຈິງແລ້ວ, ພວກເຂົາຄົງບໍ່ຕ້ອງທົນກັບຄວາມໂສກເສົ້າ ແລະ ຄວາມສິ້ນຫວັງເຊັ່ນນີ້.<!-- #segment-separator -->ຂໍ້ນີ້ໄດ້ທໍລິມານຈິດໃຈພວກສາວົກໃນວັນສະບາໂຕນັ້ນ ຂະນະທີ່ພຣະຜູ້ຊ່ວຍໃຫ້ລອດນອນຢູ່ໃນຫຼຸມຝັງສົບກ່ອນທີ່ພຣະອົງຈະຟື້ນຈາກຄວາມຕາຍ. {GC 346.2}

## {GC 346.3}

ເຖິງແມ່ນວ່າຄ່ໍາຄືນແຫ່ງຄວາມໂສກເສົ້າໄດ້ຫໍ່ຫຸ້ມພວກສາວົກຂອງພຣະເຢຊູ, ແຕ່ພຣະເຈົ້າຍບໍ່ໄດ້ປະຖິ້ມພວກເຂົາ.<!-- #segment-separator -->ມີຖ້ອຍຄຳຂອງຜູ້ເຜີຍພຣະທຳກ່າວວ່າ:<!-- #segment-separator --> “ເມື່ອຂ້າພະເຈົ້ານັ່ງຢູ່ໃນຄວາມມືດ, ພຣະເຢໂຮວາຈະຊົງເປັນຄວາມສະຫວ່າງແກ່ຂ້າພະເຈົ້າ….<!-- #segment-separator -->ພຣະອົງຈະຊົງນໍາຂ້າພະເຈົ້າໄປຍັງຄວາມສະຫວ່າງ ແລະ ຂ້າພະເຈົ້າຈະເຫັນຄວາມຊອບທໍາຂອງພຣະອົງ.”<!-- #segment-separator --> “ສຳລັບພຣະອົງ ແມ່ນຄວາມມືດກໍບໍ່ໄດ້ລີ້ຊ່ອນອັນໃດໄວ້ຈາກພຣະອົງ; ກາງຄືນກໍແຈ້ງຢ່າງກາງເວັນ, ຄວາມມືດເປັນຢ່າງຄວາມສະຫວ່າງ.”<!-- #segment-separator -->ພຣະເຈົ້າຊົງກ່າວວ່າ:<!-- #segment-separator --> “ແສງສະຫວ່າງສ່ອງແຈ້ງໃນຄວາມມືດສຳລັບຄົນສັດຊື່.”<!-- #segment-separator --> “ເຮົາຈະຈູງຄົນຕາບອດໄປໃນທາງທີ່ເຂົາບໍ່ຮູ້ຈັກ ເຮົາຈະນຳເຂົາໄປໃນທາງທັງຫຼາຍທີ່ເຂົາບໍ່ຮູ້ຈັກ:<!-- #segment-separator -->ເຮົາໃຫ້ຄວາມມືດຂ້າງໜ້າເຂົາກັບກາຍເປັນຄວາມສະຫວ່າງ ສິ່ງທີ່ຄົດງໍໃຫ້ຊື່ກົງ ສິ່ງເຫຼົ່ານີ້ເປັນສິ່ງທີ່ເຮົາຈະກະທຳແກ່ພວກເຂົາ ແລະ ເຮົາຈະບໍ່ປະຖິ້ມພວກເຂົາ.” (ມີກາ 7:8, 9 TKJV; ເພງສັນລະເສີນ 139:12 TKJV; 112:4; ເອຊາຢາ 42:16 TKJV). {GC 346.3}

## {GC 346.4}

ຖ້ອຍຄຳທີ່ພວກສາວົກປະກາດໃນພຣະນາມຂອງອົງພຣະຜູ້ເປັນເຈົ້າລ້ວນແຕ່ເປັນຄວາມຈິງທຸກປະການ ແລະເຫດການທີ່ພວກເຂົາກ່າວເຖິງກໍພວມເກີດຂຶ້ນໃນຂະນະທີ່ພວກເຂົາປະກາດວ່າ:<!-- #segment-separator --> “ເວລາທີ່ໄດ້ກຳນົດໄວ້ມາເຖິງແລ້ວ ແລະ ຣາຊອານາຈັກຂອງພຣະເຈົ້າກໍມາໃກ້ແລ້ວ.” (ມາຣະໂກ 1:15).<!-- #segment-separator -->ເມື່ອສິ້ນສຸດເວລາ 69 ອາທິດທີ່ກຳນົດໄວ້ສຳລັບການປາກົດຂອງພຣະເມຊີອາຕາມຄຳພະຍາກອນໃນພຣະທຳດານີເອນບົດທີ 9 ແລ້ວ, ພຣະຄຣິສໄດ້ຮັບການເຈີມຕັ້ງດ້ວຍພຣະວິນຍານຫຼັງຈາກທີ່ໄດ້ຮັບບັບຕິສະມາຈາກໂຢຮັນໃນແມ່ນ້ຳຈໍແດນ.<!-- #segment-separator -->ສ່ວນ “ອານາຈັກຂອງພຣະເຈົ້າ” ທີ່ພວກເຂົາປະກາດວ່າມາໃກ້ແລ້ວນັ້ນ ກໍໄດ້ຮັບການແຕ່ງຕັ້ງດ້ວຍການສິ້ນພຣະຊົນຂອງພຣະຄຣິສ.<!-- #segment-separator -->ອານາຈັກຂອງພຣະຄຣິສບໍ່ໄດ້ເປັນອານາຈັກຝ່າຍໂລກຢ່າງທີ່ພວກເຂົາຖືກສອນມາ <!-- #segment-separator -->ແລະ ບໍ່ໄດ້ເປັນອານາຈັກແຫ່ງຊີວິດນິຣັນທີ່ຈະໄດ້ຮັບການແຕ່ງຕັ້ງເມື່ອ “ອຳນາດ ແລະ ຄວາມຍິ່ງໃຫຍ່ຂອງອານາຈັກທັງໝົດໃນແຜ່ນດິນໂລກນັ້ນ ຈະຖືກມອບໃຫ້ແກ່ປະຊາຊົນຂອງພຣະເຈົ້າອົງສູງສຸດ.” ຄື ອານາຈັກນິຣັນທີ່ “ບັນດາຜູ້ປົກຄອງທັງໝົດທີ່ເທິງແຜ່ນດິນໂລກຈະຮັບໃຊ້ ແລະ ເຊື່ອຟັງພວກເຂົາ.” (ດານີເອນ 7:27).<!-- #segment-separator -->ຕາມພຣະຄຳພີນັ້ນ ຄຳວ່າ “ອານາຈັກຂອງພຣະເຈົ້າ” ໝາຍເຖິງທັງອານາຈັກແຫ່ງພຣະຄຸນແລະອານາຈັກແຫ່ງສະຫງ່າຣາສີ.<!-- #segment-separator -->ອາຈານໂປໂລໄດ້ກ່າວເຖິງອານາຈັກແຫ່ງພຣະຄຸນໃນຈົດໝາຍຂອງເພິ່ນທີ່ຂຽນເຖິງຊາວເຮັບເຣີ.<!-- #segment-separator -->ຫຼັງຈາກທີ່ກ່າວເຖິງພຣະຄຣິສໃນຖານະຄົນກາງທີ່ຊົງເອັນດູ ແລະ ຊົງ “ເຫັນໃຈໃນຄວາມອ່ອນແອຂອງພວກເຮົາ,” ອະຄະສາວົກໂປໂລໄດ້ກ່າວວ່າ:<!-- #segment-separator --> “ດ້ວຍເຫດນັ້ນ ຈົ່ງໃຫ້ເຮົາທັງຫຼາຍມີໃຈກ້າເຂົ້າເຖິງພຣະທີ່ນັ່ງແຫ່ງພຣະຄຸນ ເພື່ອພວກເຮົາຈະໄດ້ຮັບພຣະເມດຕາ ແລະພົບພຣະຄຸນທີ່ຂະຊ່ວຍເຮົາໃນເວລາທີ່ຕ້ອງການ.” (ເຮັບເຣີ 4:15, 16).<!-- #segment-separator -->ພຣະທີ່ນັ່ງແຫ່ງພຣະຄຸນເປັນສັນຍາລັກຂອງອານາຈັກແຫ່ງພຣະຄຸນ ເພາະການມີພຣະທີ່ນັ່ງກໍສະແດງວ່າຕ້ອງມີອານາຈັກ.<!-- #segment-separator -->ໃນຄໍາອຸປະມາຫຼາຍເລື່ອງຂອງພຣະຄຣິສ ພຣະອົງໃຊ້ຄໍາວ່າ “ແຜ່ນດິນສະຫວັນ” ເພື່ອສະແດງເຖິງພາລະກິດແຫ່ງພຣະຄຸນໃນຈິດໃຈຂອງມະນຸດ. {GC 346.4}

## {GC 347.1}

ສ່ວນພຣະທີ່ນັ່ງແຫ່ງສະຫງ່າຣາສີນັ້ນໝາຍເຖິງອານາຈັກແຫ່ງສະຫງ່າຣາສີ ເຊິ່ງພຣະຜູ້ຊ່ວຍໃຫ້ພົ້ນໄດ້ກ່າວເຖິງດັ່ງນີ້ວ່າ:<!-- #segment-separator --> “ເມື່ອບຸດມະນຸດຈະສະເດັດມາໃນສະຫງ່າຣາສີພ້ອມກັບເຫຼົ່າທູດສະຫວັນອັນບໍຣິສຸດທັງປວງ ເມື່ອນັ້ນພຣະອົງຈະປະທັບເທິງພຣະທີ່ນັ່ງອັນຮຸ່ງເຮືອງຂອງພຣະອົງ. ບັນດາປະຊາຊາກຕ່າງໆ ຈະປະຊຸມພ້ອມກັນຕໍ່ພຣະພັກພຣະອົງ.” (ມັດທາຍ 25:31, 32 TKJV).<!-- #segment-separator -->ອານາຈັກດັ່ງກ່າວຍັງເປັນເລື່ອງຂອງອະນາຄົດ<!-- #segment-separator -->ເຊິ່ງຈະບໍ່ໄດ້ຮັບການແຕ່ງຕັ້ງຂຶ້ນຈົນກວ່າພຣະຄຣິສສະເດັດມາຄັ້ງທີສອງ. {GC 347.1}

## {GC 347.2}

ອານາຈັກແຫ່ງພຣະຄຸນໄດ້ຖືກສ້າງຕັ້ງຂຶ້ນທັນທີພາຍຫຼັງທີ່ມະນຸດຫຼົງເຮັດບາບ, ເປັນແຜນການຊ່ວຍເຫຼືອມະນຸດສະໂລກທີ່ມີຄວາມຜິດບາບ.<!-- #segment-separator -->ເມື່ອນັ້ນອານາຈັກແຫ່ງພຣະຄຸນຍັງບໍ່ໄດ້ເກີດຂຶ້ນເທື່ອ ແຕ່ພຣະເຈົ້າມີພຣະປະສົງ ແລະ ຊົງສັນຍາໄວ້ວ່າ, ມະນຸດສາມາດເຂົ້າມາຢູ່ໃນອານາຈັກດັ່ງກ່າວໄດ້ດ້ວຍຄວາມເຊື່ອ.<!-- #segment-separator -->ແຕ່ອານາຈັກແຫ່ງພຣະຄຸນບໍ່ໄດ້ຖືກສ້າງຕັ້ງຂຶ້ນຈົນກວ່າພຣະຄຣິສສິ້ນພຣະຊົນ.<!-- #segment-separator -->ແມ່ນແຕ່ໃນຊ່ວງເວລາຫຼັງຈາກພຣະຜູ້ຊ່ວຍໃຫ້ລອດເລີ່ມພາລະກິດຂອງພຣະອົງໃນໂລກນີ້ ກໍຍັງເປັນໄປໄດ້ວ່າພຣະອົງຈະຕັດສິນໃຈທີ່ຈະບໍ່ສະຫຼະພຣະຊົນເພື່ອເປັນຄ່າໄຖ່ບາບ ເນື່ອງຈາກຄວາມດື້ດ້ານ ແລະ ການບໍ່ຮູ້ບຸນຄຸນຂອງມະນຸດ.<!-- #segment-separator -->ໃນສວນເຄັດເຊມາເນຈອກແຫ່ງຄວາມທຸກເວທະນາໄດ້ສັ່ນຢູ່ໃນພຣະຫັດຂອງພຣະອົງ.<!-- #segment-separator -->ໃນຄາວນັ້ນເປັນໄປໄດ້ວ່າພຣະອົງຈະເຊັດຢອດເລືອດຈາກໜ້າຜາກ ແລ້ວ ປະຖິ້ມໃຫ້ມະນຸດສະໂລກໄປຕາມຍະຖາກຳ.<!-- #segment-separator -->ຖ້າຫາກວ່າພຣະອົງໄດ້ເຮັດສິ່ງນີ້, ກໍຈະບໍ່ມີການໄຖ່ມະນຸດໃຫ້ພົ້ນຈາກຄວາມຜິດບາບ.<!-- #segment-separator -->ແຕ່ເມື່ອພຣະຜູ້ຊ່ວຍໃຫ້ລອດສະຫຼະພຣະຊົນຊີບຂອງພຣະອົງ ແລະ ຊົງຮ້ອງຂຶ້ນວ່າ “ສຳເລັດແລ້ວ” ດ້ວຍລົມຫາຍໃຈເຮືອກສຸດທ້າຍ, ເວລານັ້ນແຫຼະທີ່ແຜນການໄຖ່ມະນຸດໃຫ້ລອດຈຶ່ງແນ່ນອນ.<!-- #segment-separator -->ການສິ້ນພຣະຊົນຂອງພຣະຄຣິສແມ່ນການຢືນຢັນພຣະສັນຍາທີ່ເຄີຍກ່າວໄວ້ແກ່ມະນຸດຄູ່ທຳອິດໃນສວນເອເດນ.<!-- #segment-separator -->ອານາຈັກແຫ່ງພຣະຄຸນເຊິ່ງເຄີຍສັນຍາຈຶ່ງໄດ້ຮັບການສ້າງຕັ້ງຂຶ້ນໃນເວລາດັ່ງກ່າວ. {GC 347.2}

## {GC 348.1}

ດັ່ງນັ້ນການສິ້ນພຣະຊົນຂອງພຣະຄຣິສອັນເປັນເຫດການທີ່ພວກສາວົກຄິດວ່າເປັນການທໍາລາຍຄວາມຫວັງສຸດທ້າຍຂອງພວກເຂົາຈຶ່ງເປັນສິ່ງທີ່ຮັບປະກັນຄວາມຫວັງໃຫ້ໝັ້ນຄົງຕະຫຼອດໄປ.<!-- #segment-separator -->ເຖິງແມ່ນວ່າເຫດການນັ້ນເຮັດໃຫ້ພວກເຂົາຜິດຫວັງຢ່າງຂົມຂື່ນ, ແຕ່ເປັນຫຼັກຖານຢືນຢັນທີ່ສຳຄັນທີ່ສຸດວ່າຄວາມເຊື່ອຂອງພວກເຂົານັ້ນຖືກຕ້ອງ.<!-- #segment-separator -->ການສິ້ນພຣະຊົນຂອງພຣະຄຣິສໄດ້ເຮັດໃຫ້ພວກເຂົາເຕັມໄປດ້ວຍຄວາມໂສກເສົ້າ ແລະ ຄວາມສິ້ນຫວັງ ແຕ່ເປັນສິ່ງທີ່ເປີດປະຕູແຫ່ງຄວາມຫວັງໃຫ້ແກ່ມະນຸດສະໂລກ ຄືລູກຫຼານຂອງອາດາມທຸກຄົນ ແລະ ເປັນເຫດການທີ່ໃຫ້ຊີວິດນິຣັນ ແລະ ຄວາມສຸກຕະຫຼອດການໃຫ້ແກ່ຄົນຂອງພຣະເຈົ້າທຸກຄົນທີ່ສັດຊື່ໃນທຸກຍຸກສະໄໝ. {GC 348.1}

## {GC 348.2}

ພຣະປະສົງແຫ່ງພຣະເມດຕາອັນບໍ່ມີສິ້ນສຸດຂອງພຣະເຈົ້າກຳລັງສຳເລັດ ແມ່ນວ່າຕ້ອງຜ່ານຄວາມຜິດຫວັງຂອງພວກສາວົກ.<!-- #segment-separator -->ເຖິງແມ່ນວ່າພຣະຄຸນຂອງພຣະເຈົ້າ ແລະ ການສອນດ້ວຍສິດທິອຳນາດຂອງພຣະຄຣິສໄດ້ຊະນະໃຈພວກສາວົກ, ແຕ່ວ່າມີຄວາມຫຍິ່ງຍະໂສ ແລະ ຄວາມທະເຍີທະຍານຢ່າງເຫັນແກ່ປະສົມກັບຄວາມຮັກທີ່ພວກເຂົາມີຕໍ່ພຣະເຢຊ ສະເໝືອນໜຶ່ງວ່າ ມີຂີ້ແຮ່ປະສົມຢູ່ກັບທອງຄຳບໍຣິສຸດ .<!-- #segment-separator -->ແມ່ນແຕ່ໃນງານລ້ຽງໃນເທດສະການປັດສະຄາເມື່ອຊົ່ວໂມງແຫ່ງຄວາມທຸກໂສກຂອງພຣະຄຣິສໃນສວນເຄັດເຊມາເນໃກ້ເຂົ້າມາ “ກໍມີການໂຕ້ຖຽງກັນເກີດຂຶ້ນໃນທ່າມກາງພວກສາວົກວ່າ ໃນພວກເພິ່ນ ຜູ້ໃດຈະເປັນໃຫຍ່ກວ່າໝູ່.” (ລູກາ 22:24).<!-- #segment-separator -->ພວກສາວົກກຳລັງໃຝ່ຝັນເຖິງບັນລັງ, ມົງກຸດ ແລະ ຣັດສະໝີພາບ, ໃນຂະນະທີ່ຄວາມອັບອາຍ ແລະ ຄວາມທຸກທໍລະມານຂອງສວນເຄັດເຊມາເນ, ຫ້ອງຕັດສິນ ແລະ ໄມ້ກາງແຂນຢູ່ຕໍ່ໜ້າພວກເຂົາ.<!-- #segment-separator -->ສາເຫດທີ່ພວກສາວົກຍຶດເອົາຄຳສອນເທັດອັນເປັນທີ່ນິຍົມໃນຍຸກສະໄໝຂອງພວກເຂົາ ກໍຍ້ອນຄວາມທະນົງໃຈ ແລະ ຄວາມຫິວກະຫາຍໃນສັກສີຝ່າຍໂລກ, ພວກເຂົາຈຶ່ງບໍ່ໄດ້ໃສ່ໃຈຕໍ່ຄຳສອນຂອງພຣະຜູ້ຊ່ວຍໃຫ້ລອດທີ່ເປີດເຜີຍລັກສະນະອັນແທ້ຈິງແຫ່ງອານາຈັກຂອງພຣະອົງ ແລະ ທີ່ກ່າວເຖິງຄວາມທຸກ ແລະ ການສິ້ນພຣະຊົນຂອງພຣະອົງ.<!-- #segment-separator -->ຄວາມຜິດເຫຼົ່ານີ້ສົ່ງຜົນໃຫ້ພວກເຂົາມີຄວາມທຸກ ແຕ່ພຣະເຈົ້າຊົງຍອມໃຫ້ພວກເຂົາຕ້ອງຮັບຄວາມທຸກອັນເຈັບປວດນັ້ນເພາະເປັນສິ່ງຈຳເປັນເພື່ອຕີສອນພວກເຂົາ.<!-- #segment-separator -->ເຖິງແມ່ນວ່າພວກສາວົກບໍ່ເຂົ້າໃຈຂ່າວສານທີ່ຕົນປະກາດ ແລະ ບໍ່ໄດ້ຮັບຕາມທີ່ຄາດຫວັງໄວ້, ແຕ່ພວກເຂົາໄດ້ປະກາດເຕືອນຕາມທີ່ພຣະເຈົ້າຊົງມອບໝາຍໃຫປະກາດ ແລະ ພຣະອົງຊົງຕອບແທນຄວາມເຊື່ອ ແລະ ການ(ປະຕິບັດຕາມ/ເຊື່ອຟັງ)ຂອງພວກເຂົາ.<!-- #segment-separator -->ພຣະເຈົ້າຊົງມີພຣະປະສົງທີ່ຈະມອບໝາຍໃຫ້ພວກເຂົາປະກາດຂ່າວປະເສີດອັນຮູ່ງແຈ້ງເລື່ອງການຟື້ນພຣະຊົນຂອງອົງພຣະຜູ້ເປັນເຈົ້າຂອງພວກເຂົາແກ່ຊົນທຸກຊາດ.<!-- #segment-separator -->ເພາະເຫດນີ້ພຣະອົງຈຶ່ງຍອມໃຫ້ພວກສາວົກຜ່ານປະສົບການອັນຂົມຂື່ນເພື່ອກະກຽມພວກເຂົາສຳລັບວຽກງານດັ່ງກ່າວ. {GC 348.2}

## {GC 349.1}

ຫຼັງຈາກການຟື້ນພຣະຊົນ, ພຣະເຢຊູໄດ້ປາກົດຕົວຕໍ່ພວກສາວົກຂອງພຣະອົງເມື່ອເດີນທາງໄປຍັງເມືອງເອມາອູດ; “ແລ້ວພຣະອົງຈຶ່ງຊົງອະທິບາຍພຣະຄຳພີທຄກຕອນທີ່ກ່າວເຖິງເລື່ອງພຣະອົງສູ່ພວກເພິ່ນຟັງ ຄືເລີ່ມແຕ່ໂມເຊ ຕະຫຼອດເຖິງພວກຜູ້ທຳນວາຍ.” (ລູກາ 24:27).<!-- #segment-separator -->ສາວົກເຫຼົ່ານັ້ນຟັງດ້ວຍຄວາມຕື່ນເຕ້ນດີໃຈ.<!-- #segment-separator -->ຄວາມເຊື່ອສັດທາໄດ້ຈຸດປະກາຍໃນໃຈ;<!-- #segment-separator -->ພວກເຂົາໄດ້ “ບັງເກີດໃໝ່ເຂົ້າສູ່ຄວາມຫວັງໃຈອັນມີຊີວິດຢູ່” (1 ເປໂຕ 1:3) ແມ່ນແຕ່ກ່ອນທີ່ພຣະເຢຊູຈະເປີດເຜີຍພຣະອົງໃຫ້ພວກເຂົາຮູ້.<!-- #segment-separator -->ພຣະອົງມີພຣະປະສົງໃຫ້ພວກເຂົາເຂົ້າໃຈ ແລະ ມີຄວາມເຊື່ອໝັ້ນໃນ “ຄໍາພະຍາກອນທີ່ແນ່ນອນ” (2 ເປໂຕ 1:19 TKJV).<!-- #segment-separator -->ພຣະອົງຊົງປາຖະໜາໃຫ້ຄວາມຈິງຢັ່ງຮາກລົງໃນຈິດໃຈຂອງພວກເຂົາ, ບໍ່ແມ່ນພຽງແຕ່ເພາະມັນໄດ້ຮັບການສະໜັບສະໜູນຈາກຄຳພະຍານຂອງພຣະອົງເອງ, ແຕ່ເພາະຫຼັກຖານທີ່ແນ່ນອນອັນປາກົດໃຫ້ເຫັນໃນຮູບເງົາສັນຍາລັກຂອງກົດບັນຍັດ ແລະ ໃນຄຳພະຍາກອນແຫ່ງພຣະຄໍາພີເດີມ.<!-- #segment-separator -->ມັນເປັນສິ່ງຈໍາເປັນສໍາລັບຜູ້ຕິດຕາມພຣະຄຣິສທີ່ຈະມີຄວາມເຊື່ອສັດທາຢ່າງມີສະຕິ, ບໍ່ພຽງແຕ່ເພື່ອພວກເຂົາເອງ, ແຕ່ເພື່ອພວກເຂົາຈະປະກາດຄວາມຮູ້ເລື່ອງພຣະຄຣິສໃຫ້ຊາວໂລກໄດ້ຮູ້.<!-- #segment-separator -->ໃນຂັ້ນຕອນທຳອິດຂອງການໃຫ້ຄວາມຮູ້ດັ່ງກ່າວ, ພຣະເຢຊູຊົງໃຫ້ສາວົກເຫຼົ່ານັ້ນໃສ່ໃຈໃນຄຳຂຽນຂອງໂມເຊ ແລະ ພວກຜູ້ເຜີຍພຣະທາ.<!-- #segment-separator -->ຈາກຄຳພະຍານນີ້ຂອງພຣະຜູ້ຊ່ອຍໃຫ້ລອດຫຼັງຈາກທີ່ຊົງເປັນຂຶ້ນຈາກຄວາມຕາຍ ຈະເຫັນໄດ້ວ່າ ພຣະອົງຊົງໃຫ້ຄວາມສຳຄັນ ແລະ ຄຸນຄ່າຕໍ່ພຣະຄຳພີເດີມຢ່າງໃດ. {GC 349.1}

## {GC 349.2}

ຈິດໃຈຂອງສາວົກເຫຼົ່ານີ້ໄດ້ຮັບການປ່ຽນແປງຢ່າງໃຫຍ່ຫຼວງເມື່ອເບິ່ງໃບໜ້າອັນເຕັມໄປດ້ວຍຄວາມຮັກຂອງພຣະອາຈານຂອງພວກເຂົາອີກຄັ້ງໜຶ່ງ! (ເບິ່ງລູກາ 24:32).<!-- #segment-separator -->ພວກເຂົາ “ໄດ້ພົບຜູ້ທີ່ໂມເຊໄດ້ກ່າວເຖິງໃນໜັງສືພຣະບັນຍັດ ແລະ ທີ່ພວກຜູ້ປະກາດພຣະທຳໄດ້ກ່າວເຖິງ” (ໂຢຮັນ 1:45 L1972) ໂດຍສົມບູນຢ່າງທີ່ບໍ່ເຄີຍຮູ້ມາກ່ອນ.<!-- #segment-separator -->ຄວາມບໍ່ແນ່ນອນ, ຄວາມອຸກໃຈ ແລະ ຄວາມສິ້ນຫວັງໄດ້ກັບກາຍເປັນຄວາມເຊື່ອໝັ້ນທີ່ແນ່ນອນ.<!-- #segment-separator -->ຈຶ່ງບໍ່ເປັນຕາໜ້າປະຫຼາດໃຈເລີຍທີ່ຫຼັງຈາກພຣະອົງສະເດັດຂຶ້ນສະຫວັນໄປແລ້ວ ພວກເຂົາ “ສືບຕໍ່ຢູ່ໃນບໍລິເວນພຣະວິຫານທຸກວັນ ເພື່ອສັນລະເສີນ ແລະ ໂມທະນາຂອງພຣະຄຸນພຣະເຈົ້າ.” (ລູກາ 24:53).<!-- #segment-separator -->ປະຊາຊົນຮູ້ຈັກແຕ່ຄວາມຕາຍຢ່າງໜ້າອັບອາຍຂອງພຣະຜູ້ຊ່ວຍໃຫ້ລອດ, ຈຶ່ງຄາດຫວັງວ່າພວກສາວົກຄົງມີໃບໜ້າທີ່ເຕັມໄປດ້ວຍຄວາມໂສກເສົ້າເສຍໃຈ, ຄວາມສັບສົນ ແລະ ຄວາມລົ້ມເຫຼວ; ແຕ່ໃບໜ້າຂອງພວກສາວົກນັ້ນສະແດງເຖິງຄວາມເບີກບານໃຈ ແລະ ໄຊຊະນະ.<!-- #segment-separator -->ພວກສາວົກເຫຼົ່ານີ້ໄດ້ຮັບການຕຽມພ້ອມສໍາລັບວຽກງານທີ່ລໍຖ້າຢູ່ຂ້າງໜ້າຢ່າງແທ້ຈິງ!<!-- #segment-separator -->ພວກເຂົາໄດ້ຝັ່ນຝ່າການທົດລອງທີ່ໜັກໜ່ວງທີ່ສຸດທີ່ຈະສາມາດຜ່ານໄດ້ ແລະໄດ້ເຫັນວ່າເມື່ອທຸກຢ່າງເບິ່ງຄືວ່າເປັນໄປບໍ່ໄດ້ຕາມສາຍຕາຂອງມະນຸດ ພຣະຄໍາຂອງພຣະເຈົ້າກໍ້ສໍາເລັດຢ່າງມີໄຊ.<!-- #segment-separator -->ແຕ່ນັ້ນໄປບໍ່ມີສິ່ງໃດສາມາດດັບຄວາມເຊື່ອຂອງພວກເຂົາ ຫຼື ເຮັດໃຫ້ຄວາມຄວາມຮັກຂອງພວກເຂົາເຢັນລົງ.<!-- #segment-separator -->ໃນຄວາມເສົ້າສະຫຼົດໃຈນັ້ນພວກເຂົາຍັງ “ຢຶດຖືຄວາມຫວັງ” ເຊິ່ງເປັ່ນດັ່ງ “ສະໝໍທີ່ແທ້ຈິງອັນໝັ້ນຄົງຂອງຈິດໃຈ.” (ເຮັບເຣີ 6:18, 19).<!-- #segment-separator -->ພວກເຂົາໄດ້ເປັນພະຍານເຖິງສະຕິປັນຍາ ແລະ ຣິດອໍານາດຂອງພຣະເຈົ້າ ຈຶ່ງມີຄວາມເຊື່ອວ່າ “ບໍ່ມີສິ່ງໃດແຍກພວກເຂົາຈາກຄວາມຮັກຂອງພຣະພເຈົ້າໄດ້ ຄວາມຕາຍ ຫຼື ຊີວິດກໍດີ, ເທວະດາ ຫຼື ຜູ້ຄອບຄອງກໍດີ, ຫຼືສິ່ງທີ່ມີຢູ່ໃນປະຈູບັນ ຫຼື ສິ່ງທີ່ຈະມີມາໃນອະນາຄົດກໍດີ ຫຼືຣິເດດທັງຫຼາຍ, ຄວາມສູງ ຫຼື ຄວາມເລິກກໍດີ ຫຼືສິ່ງອື່ນໃດຊົງສ້າງແລ້ວນັ້ນກໍດີ ຈະບໍ່ສາມາດແຍກພວກເຮົາອອກຈາກຄວາມຮັກຂອງພຣະເຈົ້າເຊິ່ງມີຢູ່ໃນພຣະເຢຊູຄຣິສເຈົ້າ ອົງພຣະຜູ້ເປັນເຈົ້າຂອງພວກເຮົາ.”<!-- #segment-separator -->ພວກເຂົາກ່າວວ່າ: “ໃນເຫດການທັງປວງນີ້ ພວກເຮົາກໍມີໄຊຊະນະຢ່າງເຫຼືອລົ້ນ ໂດຍທາງພຣະອົງຜູ້ຊົງຮັກພວກເຮົາທັງຫຼາຍນັ້ນ.” (ໂຣມ 8:38, 39, 37).<!-- #segment-separator --> “ພຣະຄໍາຂອງອົງພຣະຜູ້ເປັນເຈົ້າຕັ້ງໝັ້ນຄົງຢູ່ຕະຫຼອດຊົ່ວນິຣັນດອນ.” (1 ເປໂຕ 1:25).<!-- #segment-separator -->ແລະ ໂຣມ ໂຣມ 8:34 ທີ່ກ່າວວ່າ: “ຜູ້ໃດຈະເປັນຜູ້ລົງໂທດພວກເຂົາອີກ? ເພາະພຣະເຢຊູຄຣິສເຈົ້າແມ່ນຜູ້ທີ່ໄດ້ຕາຍ ແລະ ຍິ່ງກວ່ານັ້ນອີກ ພຣະອົງໄດ້ເປັນຄືນມາຈາກຕາຍແລ້ວ ແລະ ນັ່ງຢູ່ກ້ຳຂວາພຣະຫັດຂອງພຣະເຈົ້າ, ພຣະອົງນັ້ນແຫຼະອະທິຖານວິງວອນຂໍເພື່ອພວກເຮົາ.” {GC 349.2}

## {GC 350.1}

ອົງພຣະຜູ້ເປັນເຈົ້າຊົງ​ກ່າວ​ວ່າ:<!-- #segment-separator --> “ປະຊາຊົນຂອງເຮົາຈະບໍ່ຖືກດູໝິ່ນອີກຈັກເທື່ອ.” (ໂຢເອນ 2:26).<!-- #segment-separator --> “ນ້ຳຕາອາດໄຫຼຫຼັ່ງໃນເວລາກາງຄືນ ແຕ່ຄວາມຊົມຊື່ນຍິນດີກໍມີມາໃນຕອນເຊົ້າ.” (ເພງສັນລະເສີນ 30:5).<!-- #segment-separator -->ເຖິງແມ່ນວ່າຈະຕ້ອງຜ່ານການເສຍສະຫຼະ ແລະ ການຖືກຂ້າຍ້ອນຄວາມເຊື່ອເໝືອນພຣະຄຣິສກໍຕາມ, ແຕ່ພວກສາວົກບໍ່ມີທາງເອົາພາລະກິດການປະກາດຂ່າວປະເສີດເລື່ອງພຣະຄຸນຂອງພຣະອົງພ້ອມດ້ວຍມົງກຸດແຫ່ງຄວາມຊອບທຳທີ່ຈະໄດ້ຮັບເມື່ອພຣະອົງສະເດັດກັບມາໄປແລກກັບສັກສີແຫ່ງອານາຈັກຝ່າຍໂລກເໝືອນທີ່ພວກເຂົາເຄີຍໃຝ່ຝັນຕອນເລີ່ມເປັນສາວົກໃໝ່ໆ; ສາເຫດທີ່ເປັນເຊັ່ນນີ້ກໍຍ້ອນວ່າ ພວກເຂົາໄດ້ພົບກັບພຣະຜູ້ຊ່ວຍໃຫ້ລອດຫຼັງຈາກພຣະອົງຟື້ນພຣະຊົນ, ໃນຄາວນັ້ນຈິດໃຈຂອງພວກເຂົາມີຄວາມຮ້ອນຮົນເມື່ອໄດ້ຟັງຖ້ອຍຄຳຂອງພຣະອົງ; ໄດ້ເຫັນພຣະສຽນ, ພຣະຫັດ ແລະ ພຣະບາດຂອງພຣະອົງທີ່ຮັບບາດເຈັບເພື່ອພວກເຂົາ; ໄດ້ໄປກັບພຣະເຢຊູເຖິງເມືອງເບັດທານີກ່ອນທີ່ພຣະອົງຈະຖືກຮັບໄປສະຫວັນ ແລະ ໄດ້ເຫັນພຣະອົງຍໍພຣະຫັດຂຶ້ນຂະນະທີ່ອວຍພອນພວກເຂົາ ແລະ ສັ່ງພວກເຂົາວ່າ: “ເຈົ້າທັງຫຼາຍຈົ່ງອອກໄປທົ່ວໂລກ ປະກາດຂ່າວປະເສີດແກ່ມະນຸດສະໂລກທັງໝົດ,” ໂດຍກ່າວຕື່ມວ່າ, “ເຮົາຢູ່ກັບເຈົ້າທັງຫຼາຍທຸກໆ ວັນ” (ມາຣະໂກ 16:15; ມັດທາຍ 28:20); ນອກຈາກນັ້ນ ໃນວັນເພັນເຕຄໍສະເຕພວກຜູ້ເຊື່ອໄດ້ຮັບພະລັງຣັດເດັດເມື່ອພຣະວິນຍານສະເດັດມາເໜືອເຂົາທັງຫຼາຍຕາມພຣະສັນຍາ ແລະ ມີຄວາມຊົມຊື່ນຍິນດີທີ່ຮູ້ວ່າອົງພຣະຜູ້ເປັນເຈົ້າຂອງພວກເຂົາສະຖິດຢູ່ນຳ; ເນື່ອງຈາກສິ່ງທັງໝົດນີ້ ພວກສາວົກຈຶ່ງມີຄວາມພ້ອມໃຈທີ່ຈະເສຍສະຫຼະທຸກຢ່າງເພື່ອການປະກາດ.<!-- #segment-separator -->ພຣະເຈົ້າ “ຊົງຣິດສາມາດກະທຳການນອກເໜືອສາລະພັດທຸກສິ່ງເກີນກວ່າທີ່ພວກເຮົາຈະຂໍ ຫຼື ຄິດໄດ້” (ເອເຟໂຊ 3:20); ພຣະອົງຊົງໂຜດໃຫ້ພວກສາວົກມີສ່ວນຮ່ວມໃນການທົນທຸກ ແລະ ໃນຄວາມຍິນດີຂອງພຣະຄຣິສ ຄືຄວາມຊົມຊື່ນຍິນດີຂອງການນຳພາ “ບຸດຫຼວງຫຼາຍໄປສູ່ສະຫລ່າຣາສີ” (ເຮັບເຣີ 2:10), ເປັນຄວາມ “ຍິນດີອັນຮຸ່ງເຮືອງເຊິ່ງເຫຼືອທີ່ຈະອະທິບາຍໄດ້.” (1 ເປໂຕ 1:8). ອາຈານໂປໂລກ່າວເຖິງສິ່ງເຫຼັ່ານີ້ວ່າ: “ຄວາມທຸກລຳບາກອັນເບົາບາງ ແລະ ຊົ່ວຄາວນີ້” “ບໍ່ອາດທຽບໃສ່ກັບສະຫງ່າຣາສີທີ່ຂະຖືກເປີດເຜີຍແກ່ພວກເຮົາ” (2 ໂກຣິນໂທ 4:17; ໂຣມ 8:18). {GC 350.1}

## {GC 351.1}

ຄົນທີ່ປະກາດເລື່ອງການສະເດັດມາຄັ້ງທີ່ສອງຂອງພຣະຄຣິສກໍມີປະສົບການຄ້າຍຄືກັບພວກສາວົກທີ່ປະກາດ “ຂ່າວປະເສີດເລື່ອງອານາຈັກສະຫວັນ” ເມື່ອພຣະອົງສະເດັດມາຄັ້ງທຳອິດ.<!-- #segment-separator -->ໃນຄາວກ່ອນພວກສາວົກອອກໄປປະກາດວ່າ, “ເວລາທີ່ໄດ້ກຳນົດໄວ້ມາເຖິງແລ້ວ ແລະຣາຊອານາຈັກຂອງພຣະເຈົ້າກໍມາໃກ້ແລ້ວ;” ເຊັ່ນດຽວກັນ, ມິນເລີ ແລະ ເພື່ອນຮ່ວມງານຂອງເພິ່ນໄດ້ປະກາດວ່າໄລຍະເວລາສຸດທ້າຍ ອັນເປັນໄລຍະເວລາທີ່ຍາວນານທີ່ສຸດທີ່ພຣະຄຳພີພະຍາກອນໄວ້ນັ້ນກໍາລັງຈະສິ້ນສຸດລົງ, ການພິພາກສາໃກ້ເຖິງແລ້ວ ແລະ ອານາຈັກນິຣັນກຳລັງຈະມາເຖິງ.<!-- #segment-separator -->ການປະກາດຂອງພວກສາວົກກ່ຽວກັບການເວລານັ້ນແມ່ນອີງໃສ່ 70 ອາທິດຂອງ ດານີເອນບົດທີ 9.<!-- #segment-separator -->ມິນເລີ ແລະ ເພື່ອນຮ່ວມງານຂອງເພິ່ນໄດ້ປະກາດວ່າ ໄລຍະເວລາ 2,300 ວັນຂອງດານີເອນ 8:14 ກຳລັງຈະສິ້ນສຸດລົງ ເຊິ່ງຄຳພະຍາກອນເລື່ອງ 70 ອາທິດກໍເປັນສ່ວນໜຶ່ງຂອງ 2,300 ວັນດັ່ງກ່າວ.<!-- #segment-separator -->ການປະກາດຂອງພວກສາວົກໃນສະໄໝພຣະເຢຊູ ແລະ ການປະກາດຂອງ ວິນລຽມ ມິນເລີກໍແໜ້ນຄົນລະສ່ວນຂອງໄລຍະເວລາແຫ່ງຄຳພະຍາກອນອັນດຽວກັນ. {GC 351.1}

## {GC 351.2}

ແຕ່ຄວາມເຂົ້າໃຈຂອງມິນເລີ ກັບເພື່ອນຮ່ວມງານຂອງເພິ່ນຕໍ່ສິ່ງທີ່ພວກເຂົາປະກາດກໍຍັງບໍ່ສົມບູນ ເຊັ່ນດຽວກັບພວກສາວົກລຸ່ນທຳອິດ.<!-- #segment-separator -->ຄຳສອນເທັດທີ່ຝັງເລິກໃນຄຣິສຕະຈັກເປັນເວລາດົນນານເປັນອຸປະສັກຂັດຂວາງພວກເຂົາຈາກການເຂົ້າໃຈປະເດັນສຳຄັນອັນໜຶ່ງຂອງຄຳພະຍາກອນຢ່າງຖືກຕ້ອງ.<!-- #segment-separator -->ສະນັ້ນ, ເຖິງແມ່ນວ່າພວກເຂົາໄດ້ປະກາດຂ່າວສານທີ່ພຣະເຈົ້າຊົງມອບໝາຍໃຫ້ປະກາດໄປຍັງມະນຸດທຸກຄົນ ແຕ່ເນື່ອງຈາກຄວາມເຂົ້າໃຈຜິດບາງປະການ ພວກເຂົາຈຶ່ງປະສົບກັບຄວາມສິ້ນຫວັງ. {GC 351.2}

## {GC 352.1}

ດານີເອນ 8:14 ຂຽນໄວ້ວ່າ, “ຢູ່ນານ 2,300 ວັນ ແລ້ວສະຖານບໍຣິສຸດນັ້ນຈະໄດ້ຮັບການຊຳລະ” (TKJV). ຢ່າງທີ່ໄດ້ກ່າວມາແລ້ວ, ມິນເລີເຊື່ອເໝືອນຄົນທົ່ວໄປໃນສະໄໝນັ້ນວ່າ ສະຖານບໍຣິສຸດໃນຂໍ້ນີ້ໝາຍເຖິງແຜ່ນດິນໂລກ ແລະ ການຊຳລະນັ້ນໝາຍເຖິງການຊຳລະໂລກດ້ວຍໄຟເມື່ອອົງພຣະຜູ້ເປັນເຈົ້າສະເດັດມາ.<!-- #segment-separator -->ດັ່ງນັ້ນ, ເມື່ອພົບວ່າການສິ້ນສຸດຂອງ 2,300 ວັນມີການລະບຸໄວ້ຢ່າງແນ່ນອນເພິ່ນຈຶ່ງສະຫຼຸບວ່າ ນັ້ນຄືເວລາທີ່ພຣະເຢຊູຄຣິສຈະສະເດັດກັບມາ.<!-- #segment-separator -->ຄວາມຜິດພາດຂອງເພິ່ນເປັນຜົນມາຈາກການຮັບເອົາຄວາມເຊື່ອຖືຂອງຄົນທົ່ວໄປໃນສະໄໝນັ້ນເຖິງຄວາມໝາຍຂອງຄຳວ່າ ສະຖານບໍຣິສຸດ. {GC 352.1}

## {GC 352.2}

ໃນລະບົບການຖວາຍບູຊາຂອງຊາວຢິວອັນເປັນເງົາສັນຍາລັກຂອງການສິ້ນພຣະຊົນ ແລະ ການເປັນມະຫາປະໂຣຫິດຂອງພຣະຄຣິສ ການຊຳລະເຕັນສັກສິດເປັນພິທີກຳສຸດທ້າຍຂອງມະຫາປະໂຣຫິດໃນແຕ່ລະປີ.<!-- #segment-separator -->ນີ່ແມ່ນວຽກງານສຸດທ້າຍຂອງການໄຖ່ມະນຸດໃຫ້ກັບຄືນດີກັບພຣະເຈົ້າ ຄືການຊຳລະຄົນອິດສະຣາເອນຈາກຄວາມຜິດບາບຂອງພວກເຂົາ.<!-- #segment-separator -->ວັນລົບມົນທິນບາບໃນພຣະຄຳພີເດີມເປັນເງົາສັນຍາລັກຂອງພາລະກິດທີ່ພຣະເຢຊູຄຣິສຊົງປະຕິບັດໃນສະຫວັນໃນຖານະມະຫາປະໂຣຫິດຂອງພວກເຮົາ; ພຣະອົງຊົງລົບລ້າງມົນທິນບາບຄວາມຂອງໄພ່ພົນຂອງພຣະອົງທີ່ບັນທຶກໄວ້ໃນສະຫວັນ.<!-- #segment-separator -->ພາລະກິດດັ່ງກ່າວກ່ຽວຂ້ອງກັບການສຳຫຼວດກວດສອບ ແລະ ການພິພາກສາ, ເປັນວຽກງານສຸດທ້າຍກ່ອນພຣະຄຣິສຈະສະເດັດກັບມາດ້ວຍໝູ່ເມກ ແລະ ຣັດສະໝີພາບແຫ່ງສະຫວັນ, ເພາະວ່າມະນຸດທຸກຄົນຈະຜ່ານການພິພາກສາຕັດສິນກ່ອນພຣະອົງສະເດັດມາ.<!-- #segment-separator -->ພຣະເຢຊູຊົງກ່າວວ່າ:<!-- #segment-separator --> “ເຮົາຈະເອົາບຳເໜັດຂອງເຮົາມານຳ ເພື່ອຕອບແທນຈາມການປະຕິບັດຂອງແຕ່ລະຄົນ.” (ພຣະນິມິດ 22:12).<!-- #segment-separator -->ວຽກງານແຫ່ງການພິພາກສາກ່ອນການສະເດັດມານີ້ແຫຼະທີ່ກ່າວເຖິງໃນຂ່າວທູດສະຫວັນອົງທຳອິດຕາມທີ່ຂຽນໄວ້ໃນພຣະທຳ ພຣະນິມິດ14:7 ວ່າ<!-- #segment-separator --> “ຈົ່ງຢຳເກງພຣະເຈົ້າ ແລະຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວທີ່ພຣະອົງຈະຕັດສິນມະນຸດສະໂລກ.” {GC 352.2}

## {GC 352.3}

ຜູ້ທີ່ປະກາດຄໍາເຕືອນນີ້ໄດ້ປະກາດຂ່າວສານທີ່ຖືກຕ້ອງໃນເວລາທີ່ເໝາະສົມ.<!-- #segment-separator -->ແຕ່ກໍບໍ່ຕ່າງຫຍັງກັບພວກສາວົກຂອງພຣະເຢຊູທີ່ກ່າວວ່າ: “ເວລາທີ່ໄດ້ກຳນົດໄວ້ມາເຖິງແລ້ວ ແລະ ຣາຊອານາຈັກຂອງພຣະເຈົ້າກໍມາໃກ້ແລ້ວ.” ຄຳປະກາດນີ້ອີງໃສ່ຄຳພະຍາກອນຂອງດານີເອນບົດທີ 9, ແຕ່ພວກສາວົກບໍ່ໄດ້ສັງເກດວ່າຄຳພະຍາກອນດັ່ງກ່າວຍັງທຳນວາຍເຖິງການສິ້ນພຣະຊົນຂອງພຣະເມຊີອາດ້ວຍ; ເຊັ່ນດຽວກັນ ມິນເລີ ກັບພວກເພື່ອນຮ່ວມງານໄດ້ເທດສະໜາປະກາດໂດຍອີງໃສ່ພຣະທຳດານີເອນ 8:14 ແລະ ພຣະນິມິດ 14:7 ແຕ່ບໍ່ໄດ້ສັງເກດວ່າມີຂ່າວສານອື່ນໆ ທີ່ຈະຕ້ອງປະກາດກ່ອນທີ່ພຣະຄຣິສຈະສະເດັດກັບມາ.<!-- #segment-separator -->ສະຫຼຸບວ່າ, ພວກສາວົກເຂົ້າໃຈຜິດໃນລັກສະນະຂອງອານາຈັກທີ່ຈະຖືກສ້າງຕັ້ງຂຶ້ນເມື່ອຄົບກຳນົດ 70 ອາທິດ ແລະ ໃນທຳນອງດຽວກັນຄົນເຫຼົ່ານັ້ນທີ່ລໍຄອຍການສະເດັດກັບມາຂອງພຣະເຢຊູເຂົ້າໃຈຜິດໃນເລື່ອງເຫດການທີ່ຈະເກີດຂຶ້ນເມື່ອຄົບກຳນົດ 2,300 ວັນແຫ່ງຄຳພະຍາກອນ.<!-- #segment-separator -->ໃນທັງສອງກໍລະນີດັ່ງກ່າວກໍມີການຮັບເອົາ ແລະ ຍຶດຖືຄວາມເຊື່ອຜິດໆ ຕາມຄວາມເຂົ້າໃຈຂອງຄົນທົ່ວໄປໃນສະໄໝນັ້ນໆ ຈົນເຮັດໃຫ້ພວກເຂົາຕາບອດບໍ່ເຫັນຄວາມຈິງ.<!-- #segment-separator -->ແຕ່ທັງ 2 ກຸ່ມນີ້ໄດ້ເຮັດໃຫ້ພຣະປະສົງຂອງພຣະເຈົ້າສໍາເລັດໃນການປ່າວປະກາດຂ່າວສານທີ່ພຣະອົງຊົງປາຖະໜາໃຫ້ປະກາດ ແລະ ທັງ 2 ກຸ່ມຕ້ອງຜິດຫວັງຍ້ອນຄວາມເຂົ້າໃຈຜິດຂອງຕົນ. {GC 352.3}

## {GC 353.1}

ເຖິງຢ່າງໃດກໍຕາມ, ພຣະເຈົ້າຊົງໃຫ້ພຣະປະສົງແຫ່ງພຣະຄຸນສຳເລັດໂດຍຊົງຍອມໃຫ້ການປະກາດເຕືອນເລື່ອງການພິພາກສາເກີດຂຶ້ນຕາມທີ່ປາກົດໄວ້ໃນປະຫວັດສາດ.<!-- #segment-separator -->ໃນຄາວນັ້ນ, ວັນສຳຄັນຍິ່ງໃຫຍ່ໃກ້ເຖິງແລ້ວ, ພຣະເຈົ້າຈຶ່ງນຳພາຄົນທັງຫຼາຍໃຫ້ຖືກທົດສອບໃນເລື່ອງເວລາທີ່ກຳນົດໄວ້ຢ່າງແນ່ນອນ ເພື່ອພິສູດໃຫ້ທຸກຄົນຮູ້ວ່າມິສິ່ງໃດຢູ່ໃນຈິດໃຈຂອງຕົນ.<!-- #segment-separator -->ພຣະເຈົ້າມີພຣະປະສົງໃຫ້ຂ່າວສານດັ່ງກ່າວທົດສອບ ແລະ ຊໍາລະຄຣິສຕະຈັກໃຫ້ບໍຣິສຸດ<!-- #segment-separator --> ເພື່ອຈະເຫັນວ່າຄົນໃນຄຣິສຕະຈັກເອົາໃຈໃສ່ຕາມຄ່ານິຍົມຝ່າຍໂລກ ຫຼືວ່າມີໃຈຈົດຈໍ່ຕໍ່ພຣະຄຣິສ ແລະ ສະຫວັນ.<!-- #segment-separator -->ພວກເຂົາອ້າງວ່າຮັກພຣະຜູ້ຊ່ວຍໃຫ້ລອດ, ບັດນີ້ມີໂອກາສພິສູດຄວາມຮັກນັ້ນ.<!-- #segment-separator -->ພວກເຂົາພ້ອມແລ້ວຫຼືບໍທີ່ຈະປະຕິເສດຄວາມຫວັງ ແລະ ຄວາມທະເຍີທະຍານຝ່າຍໂລກ ແລະ ຕ້ອນຮັບການສະເດັດມາຂອງອົງພຣະຜູ້ເປັນເຈົ້າຂອງຕົນດ້ວຍຄວາມຍິນດີ?<!-- #segment-separator -->ພຣະເຈົ້າມີພຣະປະສົງໃຫ້ຂ່າວສານດັ່ງກ່າວຊ່ວຍໃຫ້ສະມາຊິກຄຣິສຕະຈັກສຳຫຼວດສະພາບແທ້ຂອງຈິດວິນຍານ; ເປັນການປະກາດດ້ວຍພຣະເມດຕາເພື່ອກະຕຸ້ນເຂົາທັງຫຼາຍໃຫ້ສະແຫວງຫາອົງພຣະຜູ້ເປັນເຈົ້າດ້ວຍການຖ່ອມຕົນກັບໃຈ. {GC 353.1}

## {GC 353.2}

ເຖິງແມ່ນວ່າຄວາມຜິດຫວັງທີ່ເກີດຂຶ້ນເປັນຜົນຂອງຄວາມເຂົ້າໃຈຜິດຂອງຜູ້ປະກາດ ແຕ່ພຣະເຈົ້າຊົງໃຫ້ຄວາມຜິດຫວັງນັ້ນກາຍເປັນຜົນດີ<!-- #segment-separator --> ເພາະຈະທົດສອບຈິດໃຈຂອງຜູ້ທີ່ສະແດງຕົວວ່າໄດໄດ້ຮັບຄໍາເຕືອນ.<!-- #segment-separator -->ເມື່ອຕ້ອງປະເຊີນໜ້າກັບຄວາມຜິດຫວັງແລ້ວ, ພວກເຂົາຈະປະຕິເສດປະສົບການຂອງຕົນຢ່າງຮີບດ່ວນ ແລະປະຖິ້ມຄວາມໝັ້ນໃຈໃນພຣະຄຳຂອງພຣະເຈົ້າ ຫຼືວ່າຈະຖ່ອມໃຈລົງອະທິຖານເພື່ອສະແຫວງຫາຈຸດປະເດັນທີ່ເຂົ້າໃຈຜິດໃນຄຳພະຍາກອນ.<!-- #segment-separator -->ມີຈັກຄົນຮັບເອົາຄຳເຕືອນເພາະຄວາມຢ້ານກົວ ຫຼືຍ້ອນອາລົມຕື່ນເຕັ້ນ?<!-- #segment-separator -->ມີຈັກຄົນທີ່ສອງຈິດສອງໃຈ ແລະ ບໍ່ເຊື່ອ?<!-- #segment-separator -->ມີຄົນຈຳນວນຫຼວງຫຼາຍທີ່ສະແດງຕົນວ່າຊື່ນຊອບເລື່ອງການສະເດັດກັບມາຂອງພຣະຄຣິສ.<!-- #segment-separator -->ເມື່ອຕ້ອງທົນຟັງສຽງເຍາະເຍີ້ຍກັບຄຳດູໝິ່ນຂອງຊາວໂລກ, ເມື່ອຖືກທົດສອບເລື່ອງຄວາມຊັກຊ້າ ແລະ ຄວາມຜິດຫວັງ, ຄົນເຫຼົ່ານີ້ຈະປະຖິ້ມຄວາມເຊື່ອບໍ່?<!-- #segment-separator -->ເມື່ອບໍ່ສາມາດເຂົ້າໃຈວິທີການຂອງພຣະເຈົ້າທີ່ກຽວຂ້ອງກັບຕົນແລ້ວ, ພວກເຂົາຈະປະຖິ້ມຄວາມຈິງທີ່ໄດ້ຮັບການສະໜັບສະໜູນຢ່າງແຈ່ມແຈ້ງຈາກພຣະຄໍາຂອງພຣະອົງບໍ? {GC 353.2}

## {GC 354.1}

ການທົດສອບດັ່ງກ່າວຈະເປີດເຜີຍຄວາມເຂັ້ມແຂງຂອງຜູ້ທີ່ມີຄວາມເຊື່ອແທ້ ແລະ ປະຕິບັດຕາມສິ່ງທີ່ເຂົາເຊື່ອວ່າເປັນຄຳສອນຂອງພຣະຄໍາ ແລະ ພຣະວິນຍານຂອງພຣະເຈົ້າ.<!-- #segment-separator -->ປະສົບການນີ້ຈະສອນບົດຮຽນໄດ້ດີກວ່າວິທີອື່ນວ່າ ການຮັບເອົາທັດສະນະ ແລະຄຳອະທິບາຍຂອງມະນຸດເປັນສິ່ງທີ່ອັນຕະລາຍ ແຕ່ຄວນໃຫ້ພຣະຄໍາພີອະທິບາຍມັນເອງ.<!-- #segment-separator -->ສຳລັບຜູ້ເຊື່ອແລ້ວ ຄວາມສັບສົນ ແລະຄວາມໂສກເສົ້າທີ່ເກີດຈາກຄວາມເຂົ້າໃຈຜິດຈະຊ່ວຍນຳພາພວກເຂົາເຖິງຄວາມເຂົ້າໃຈທີ່ຖືກຕ້ອງ<!-- #segment-separator --> ເພາະຈະເປັນເຫດໃຫ້ພວກເຂົາຄົ້ນຄວ້າຄຳພະຍາກອນໃຫ້ລະອຽດຍິ່ງຂຶ້ນ.<!-- #segment-separator -->ປະສົບການນີ້ສອນພວກເຂົາໃຫ້ກວດສອບຮາກຖານແຫ່ງຄວາມເຊື່ອຢ່າງລະມັດລະວັງຫຼາຍຂຶ້ນ ແລະ ໃຫ້ປະຕິເສດທຸກສິ່ງທີ່ບໍ່ໄດ້ຖືກສ້າງຂຶ້ນຕາມພຣະຄໍາແຫ່ງຄວາມຈິງ, ເຖິງແມ່ນວ່າຄຣິສຕຽນທົ່ວໂລກຈະຮົບເອົາກໍຕາມ. {GC 354.1}
