---
chapter:
  number: 32
  title:
    lo: ຫຼຸມດັກຂອງຊາຕານ
    en: Snares of Satan
---

## {GC 518.1}

### ຊາຕານສ້າງສິ່ງດຶງດູດຄວາມສົນໃຈ

ຄວາມຂັດແຍ້ງອັນຍິ່ງໃຫຍ່ລະຫວ່າງພຣະຄຣິສກັບຊາຕານ ທີ່ດຳເນີນມາເປັນເວລາເກືອບຫົກພັນປີນັ້ນ ກຳລັງຈະສິ້ນສຸດລົງ. ຊາຕານກຳລັງເພີ່ມຄວາມພະຍາຍາມເປັນສອງເທົ່າ ເພື່ອທຳລາຍວຽກງານຂອງພຣະຄຣິສທີ່ຊົງກະທຳເພື່ອມະນຸດ ແລະ ເພື່ອດັກຈັບຈິດວິນຍານໃຫ້ຕິດກັບຂອງມັນ.ຊາຕານມຸ້ງໝາຍທີ່ຈະເຮັດໃຫ້ຜູ້ຄົນຕົກຢູ່ໃນຄວາມມືດ ແລະ ບໍ່ຍອມກັບໃຈໃໝ່ຈົນກວ່າການອ້ອນວອນຂອງພຣະຜູ້ຊ່ວຍໃຫ້ລອດຈະຈົບສິ້ນລົງ ແລະ ບໍ່ມີໂອກາດທີ່ຈະຮັບພຣະຄຸນຈາກການໄຖ່ບາບອີກຕໍ່ໄປ. {GC 518.1}

## {GC 518.2}

ເມື່ອບໍ່ມີຄວາມພະຍາຍາມພິເສດທີ່ຈະຕໍ່ຕ້ານອຳນາດຂອງມັນ ແລະ ເມື່ອຊາວໂລກ ແລະ ຄົນໃນຄຣິສຕະຈັກມີທ່າທີເມີນເສີຍຕໍ່ຄວາມຈິງ, ຊາຕານກໍບໍ່ຮູ້ສຶກກັງວົນ ເພາະມັນບໍ່ຢ້ານທີ່ຈະເສຍຜູ້ທີ່ມັນຄວບຄຸມໄວ້ເປັນຊະເລີຍ. ແຕ່ເມື່ອຜູ້ຄົນເລີ່ມສົນໃຈເລື່ອງຊີວິດນິຣັນ ແລະ ຖາມວ່າ “ຂ້ານ້ອຍຕ້ອງເຮັດແນວໃດຈຶ່ງຈະລອດໄດ້?” ມັນກໍຈະຢູ່ທີ່ນັ້ນ ແລະ ຈະພະຍາຍາມໃຊ້ອຳນາດຂອງມັນຕໍ່ສູ້ກັບອຳນາດຂອງພຣະຄຣິສ ແລະ ການຊົງນຳຂອງພຣະວິນຍານບໍຣິສຸດ. {GC 518.2} {GC 518.2}

## {GC 518.3}

ພຣະຄຳພີກ່າວວ່າ ໃນຄາວໜຶ່ງເມື່ອເຫຼົ່າທູດສະຫວັນມາເຝົ້າພຣະຜູ້ເປັນເຈົ້າ, ຊາຕານກໍມານຳ (ເບິ່ງ ໂຢບ 1:6). ມັນບໍ່ໄດ້ມາເພື່ອຂາບໄຫວ້ພຣະເຈົ້າອົງນິຣັນ ແຕ່ມາເພື່ອສົ່ງເສີມແຜນການອັນຊົ່ວຮ້າຍຂອງມັນຕໍ່ຄົນຊອບທຳ. ມັນມີຈຸດປະສົງອັນດຽວກັນນີ້ເມື່ອມະນຸດມາຮ່ວມນະມັດສະການພຣະເຈົ້າ. ເຖິງແມ່ນເບິ່ງບໍ່ເຫັນດ້ວຍຕາ, ມັນເຮັດວຽກຢ່າງບໍ່ຢຸດຢັ້ງເພື່ອຄວບຄຸມຈິດໃຈຂອງຜູ້ນະມັດສະການ. ຄືກັບນາຍພົນຜູ້ຊຳນານ ມັນວາງແຜນໄວ້ລ່ວງໜ້າ. ເມື່ອເຫັນອາຈານຄົ້ນຄວ້າພຣະຄຳຂອງພຣະເຈົ້າ, ມັນຈົດປະເດັນສຳຄັນຂອງຄຳເທດສະໜາ. ແລ້ວມັນໃຊ້ເລ່ຫຼ່ຽມທຸກຢ່າງເພື່ອບໍ່ໃຫ້ຄວາມຈິງເຂົ້າເຖິງຈິດໃຈຂອງຜູ້ທີ່ມັນກຳລັງຫຼອກລວງໃນປະເດັນນັ້ນ. ຜູ້ທີ່ຕ້ອງການຄຳເຕືອນຫຼາຍທີ່ສຸດຈະມີວຽກດ່ວນທີ່ຕ້ອງເຮັດ ຫຼື ຈະຖືກຂັດຂວາງດ້ວຍວິທີອື່ນບໍ່ໃຫ້ໄດ້ຍິນຖ້ອຍຄຳທີ່ອາດຊ່ວຍນຳພາລາວໄປສູ່ຊີວິດ. {GC 518.3}

## {GC 519.1}

ຊາຕານເຫັນວ່າ ບັນດາຜູ້ຮັບໃຊ້ຂອງພຣະເຈົ້າກຳລັງແບກພາລະອັນໜັກໜ່ວງ ເນື່ອງຈາກຄວາມມືດຝ່າຍຈິດວິນຍານທີ່ປົກຄຸມປະຊາຊົນ. ມັນໄດ້ຍິນຄຳອະທິຖານອັນຮ້ອນຮົນຂອງພວກເຂົາທີ່ທູນຂໍພຣະຄຸນ ແລະ ຣິດເດດຈາກພຣະເຈົ້າ ເພື່ອທຳລາຍມົນສະກົດຂອງມັນທີ່ເຮັດໃຫ້ປະຊາຊົນເມີນເສີຍ, ຂີ້ຂ້ານ ແລະ ບໍ່ເຝົ້າລະວັງ. ຈາກນັ້ນ ມັນກໍໃຊ້ອຸບາຍອັນແຍບຍົນຂອງມັນດ້ວຍຄວາມກະຕືລືລົ້ນທີ່ເພີ່ມຂຶ້ນ. ມັນລໍ້ລວງມະນຸດໃຫ້ປ່ອຍຕົວໃຫ້ກິນດື່ມຕາມໃຈມັກ ຫຼື ໃຫ້ສະໜອງຄວາມຢາກໂດຍທາງໃດທາງໜຶ່ງ. ດ້ວຍເຫດນີ້ ຈິດສຳນຶກຂອງພວກເຂົາຈຶ່ງມຶນຊາ ຈົນບໍ່ໄດ້ຍິນສິ່ງທີ່ພວກເຂົາຈຳເປັນຕ້ອງຮຽນຮູ້ຫຼາຍທີ່ສຸດ. {GC 519.1}

## {GC 519.2}

ຊາຕານຮູ້ດີວ່າທຸກຄົນທີ່ມັນສາມາດຊັກຈູງໃຫ້ລະເລີຍການອະທິຖານ ແລະ ການຄົ້ນຄວ້າພຣະຄຳພີນັ້ນ ຈະຜ່າຍແພ້ຕໍ່ການໂຈມຕີຂອງມັນ. ສະນັ້ນ ມັນຈຶ່ງຄິດຄົ້ນທຸກວິທີເພື່ອດຶງດູດຄວາມສົນໃຈຂອງຄົນ. ຕະຫຼອດທຸກຍຸກສະໄໝ ມີຄົນພວກໜຶ່ງທີ່ອ້າງວ່າຕົນເປັນຄົນທີ່ຢຳເກງພຣະເຈົ້າ ແຕ່ແທນທີ່ຈະສຶກສາຄົ້ນຄວ້າເພື່ອຮູ້ຄວາມຈິງຫຼາຍຂຶ້ນ ພວກເຂົາພັດປະຕິບັດສາສະໜາໂດຍການຊອກຫາຂໍ້ບົກພ່ອງດ້ານນິໄສ ຫຼື ຄວາມຜິດພາດໃນຄວາມເຊື່ອຂອງຄົນທີ່ຕົນບໍ່ເຫັນພ້ອມນຳ. ຄົນເຫຼົ່ານີ້ເປັນຜູ້ຊ່ວຍທີ່ສຳຄັນຂອງຊາຕານ. ພວກທີ່ກ່າວໂທດພີ່ນ້ອງກໍບໍ່ໄດ້ມີໜ້ອຍ ແລະ ພວກເຂົາຈະຫ້າວຫັນເປັນພິເສດເມື່ອພຣະເຈົ້າຊົງເຄື່ອນໄຫວດ້ວຍຣິດອຳນາດ ແລະ ຜູ້ຮັບໃຊ້ຂອງພຣະອົງກຳລັງນະມັດສະການພຣະອົງດ້ວຍໃຈຈິງ. ພວກເຂົາຈະບິດເບືອນຄຳເວົ້າ ແລະ ການກະທຳຂອງຄົນທີ່ຮັກ ແລະ ປະຕິບັດຕາມຫຼັກຄວາມຈິງ. ພວກເຂົາຈະກ່າວຫາຜູ້ຮັບໃຊ້ຂອງພຣະຄຣິສທີ່ກະຕືລືລົ້ນ ແລະ ປະຕິເສດຕົນເອງວ່າເປັນຜູ້ຖືກຫຼອກລວງ ຫຼື ເປັນຜູ້ຫຼອກລວງຄົນອື່ນ. ວຽກງານຂອງພວກເຂົາແມ່ນການໃສ່ຮ້າຍເຈດຕະນາທີ່ຢູ່ເບື້ອງຫຼັງການກະທຳອັນດີງາມທຸກຢ່າງ, ການປ່ອຍຂ່າວລື ແລະ ການປູກຝັງຄວາມສົງໄສໃນຈິດໃຈຂອງຄົນທີ່ຂາດປະສົບການ. ພວກເຂົາຈະພະຍາຍາມທຸກວິທີທາງເພື່ອເຮັດໃຫ້ສິ່ງທີ່ບໍຣິສຸດ ແລະ ຊອບທຳ ຖືກຜູ້ຄົນເບິ່ງວ່າເປັນສິ່ງທີ່ສົກກະປົກ ແລະ ຫຼອກລວງ. {GC 519.2}

## {GC 519.3}

ແຕ່ບໍ່ມີໃຜຈຳເປັນຕ້ອງຖືກຫຼອກລວງກ່ຽວກັບຄົນລັກສະນະນີ້. ເຮົາສາມາດເຫັນໄດ້ຢ່າງຈະແຈ້ງວ່າພວກເຂົາເປັນລູກຂອງຜູ້ໃດ, ເຮັດຕາມແບບຢ່າງຂອງຜູ້ໃດ ແລະ ເຮັດວຽກໃຫ້ກັບໃຜ. “ພວກເຈົ້າຈະຮູ້ຈັກຄົນເຫຼົ່ານີ້ດ້ວຍການກະທຳຂອງເຂົາ.” (ມັດທາຍ 7:16). ການປະພຶດຂອງພວກເຂົາຄ້າຍຄືກັບຊາຕານ, ຜູ້ກ່າວຫາດ້ວຍພິດອັນຮ້າຍແຮງ, ກໍຄື “ຜູ້ທີ່ກ່າວໂທດພວກພີ່ນ້ອງຂອງເຮົາ.” (ພຣະນິມິດ 12:10). {GC 519.3}

{GC 519.3}

## {GC 520.1}

### ການນຳໃຊ້ພຣະຄຳພີໃນທາງທີ່ຜິດ

ຜູ້ຫຼອກລວງໃຫຍ່ມີຜູ້ຮັບໃຊ້ຫຼາຍຄົນທີ່ພ້ອມຈະນຳສະເໜີຄວາມຜິດພາດທຸກຮູບແບບເພື່ອດັກຈັບຈິດວິນຍານຄົນ—ຄຳສອນນອກຮີດຫຼາກຫຼາຍເພື່ອເໝາະກັບລົດນິຍົມ ແລະ ຄວາມສາມາດຂອງຜູ້ທີ່ມັນຢາກທຳລາຍ. ແຜນຂອງມັນແມ່ນນຳເອົາຄົນບໍ່ຈິງໃຈ, ບໍ່ໄດ້ບັງເກີດໃໝ່ເຂົ້າມາໃນຄຣິສຕະຈັກ ເພື່ອສົ່ງເສີມຄວາມສົງໄສ ແລະ ຄວາມບໍ່ເຊື່ອ, ແລະ ຂັດຂວາງທຸກຄົນທີ່ຢາກເຫັນວຽກງານຂອງພຣະເຈົ້າກ້າວໜ້າ ແລະ ຢາກກ້າວໜ້າໄປກັບວຽກງານນັ້ນ. ຫຼາຍຄົນທີ່ບໍ່ມີຄວາມເຊື່ອແທ້ໃນພຣະເຈົ້າ ຫຼື ໃນພຣະຄຳຂອງພຣະອົງ ຍອມຮັບຫຼັກຄວາມຈິງບາງຢ່າງ ແລະ ຖືວ່າຕົນເປັນຄຣິສຕຽນ. ດ້ວຍເຫດນີ້ພວກເຂົາຈຶ່ງສາມາດເອົາຄວາມຜິດພາດຂອງຕົນເຂົ້າມາໂດຍອ້າງວ່າເປັນຄຳສອນຈາກພຣະຄຳພີ. {GC 520.1}

## {GC 520.2}

ຊາຕານມີຕົວແທນຫຼາຍຄົນພ້ອມທີ່ຈະສະເໜີຄວາມຜິດທຸກຮູບແບບເພື່ອດັກຈັບຜູ້ຄົນ ເຊິ່ງລວມເຖິງຄຳສອນນອກຮີດທີ່ຖືກກະກຽມໄວ້ໃຫ້ເໝາະສົມກັບລົດສະນິຍົມ ແລະ ຄວາມສາມາດຂອງຜູ້ທີ່ມັນຢາກທຳລາຍ. ແຜນການຂອງມັນແມ່ນການນຳເອົາຄົນທີ່ບໍ່ຈິງໃຈ ແລະ ບໍ່ໄດ້ຮັບການບັງເກີດໃໝ່ເຂົ້າມາໃນຄຣິສຕະຈັກ ເພື່ອສົ່ງເສີມໃຫ້ສະມາຊິດຂາດຄວາມເຊື່ອ ແລະ ເກີດຄວາມສົງໄສ, ພ້ອມທັງຂັດຂວາງທຸກຄົນທີ່ປາຖະໜາຢາກເຫັນວຽກງານຂອງພຣະເຈົ້າກ້າວໜ້າ ແລະ ຢາກກ້າວໜ້າໄປພ້ອມກັບວຽກງານນັ້ນ. ຫຼາຍຄົນທີ່ບໍ່ມີຄວາມເຊື່ອອັນແທ້ຈິງໃນພຣະເຈົ້າ ຫຼື ໃນພຣະຄຳຂອງພຣະອົງ ໄດ້ເຫັນດີກັບຫຼັກຄວາມຈິງບາງຢ່າງ ແລະ ປະກາດວ່າຕົນເປັນຄຣິສຕຽນ ດັ່ງນັ້ນພວກເຂົາຈຶ່ງສາມາດສອດແຊກຄຳສອນຜິດໆໂດຍອ້າງວ່າເປັນຄຳສອນຈາກພຣະຄຳພີ. {GC 520.1}

ຈຸດຢືນທີ່ວ່າບໍ່ສຳຄັນວ່າມະນຸດຈະເຊື່ອແບບໃດນັ້ນ ເປັນໜຶ່ງໃນການຫຼອກລວງທີ່ປະສົບຜົນສຳເລັດທີ່ສຸດຂອງຊາຕານ. ມັນຮູ້ວ່າເມື່ອມີຄົນຮັກຄວາມຈິງ ແລະ ຮັບຄວາມຈິງນັ້ນເຂົ້າມາໃນໃຈ ຈະຊຳລະຈິດໃຈໃຫ້ບໍຣິສຸດ ສະນັ້ນມັນຈຶ່ງພະຍາຍາມຢ່າງບໍ່ຢຸດຢັ້ງເພື່ອນຳເອົາທິດສະດີທີ່ບໍ່ຈິງ, ເລື່ອງນິຍາຍ, ແລະ ຂ່າວປະເສີດປອມເຂົ້າມາແທນທີ່. ແຕ່ຕົ້ນມາ ຜູ້ຮັບໃຊ້ຂອງພຣະເຈົ້າຕ້ອງຕໍ່ສູ້ກັບຜູ້ສອນທຽມເທັດ ບໍ່ແມ່ນພຽງແຕ່ເພາະພວກເຂົາເປັນຄົນຊົ່ວເທົ່ານັ້ນ ແຕ່ເພາະພວກເຂົາປູກຝັງຄວາມບໍ່ຈິງທີ່ເປັນອັນຕະລາຍຕໍ່ຈິດວິນຍານ. ເອລີຢາ, ເຢເຣມີຢາ ແລະ ໂປໂລມີຄວາມໝັ້ນໃຈ ແລະ ບໍ່ຢ້ານກົວທີ່ຈະຕໍ່ຕ້ານຜູ້ທີ່ພະຍາຍາມຫັນຄວາມສົນໃຈຂອງຜູ້ຄົນອອກຈາກພຣະຄຳຂອງພຣະເຈົ້າ. ຊາວບໍລິສິດຜູ້ປົກປ້ອງຄວາມຈິງເຫຼົ່ານີ້ບໍ່ຍອມຮັບແນວຄິດທີ່ວ່າ ເຊື່ອແນວໃດກໍໄດ້. {GC 520.2}

## {GC 520.3}

ການຕີຄວາມໝາຍພຣະຄຳພີທີ່ຄຸມເຄືອ ແລະ ບໍ່ມີຫຼັກຖານ ລວມທັງທິດສະດີທາງສາສະໜາທີ່ຂັດແຍ້ງກັນຫຼາຍຢ່າງເຊິ່ງພົບເຫັນໃນຄຣິສຕະຈັກຕ່າງໆ ລ້ວນແຕ່ເປັນຜົນງານຂອງສັດຕູຜູ້ຍິ່ງໃຫຍ່ຂອງພວກເຮົາ ທີ່ຕ້ອງການເຮັດໃຫ້ຄົນສັບສົນ ເພື່ອພວກເຂົາຈະບໍ່ເຂົ້າໃຈຄວາມຈິງ. ຄວາມແຕກແຍກ ແລະ ການແບ່ງພັກແບ່ງພວກທີ່ມີຢູ່ລະຫວ່າງຄຣິສຕະຈັກຕ່າງໆ ສ່ວນຫຼາຍແລ້ວເປັນຍ້ອນທຳນຽມທີ່ນິຍົມບິດເບືອນພຣະຄຳພີເພື່ອສະໜັບສະໜູນແນວຄິດທີ່ຕົນມັກ. ແທນທີ່ຈະສຶກສາພຣະຄຳຂອງພຣະເຈົ້າຢ່າງຖີ່ຖ້ວນດ້ວຍຄວາມນອບນ້ອມຖ່ອມໃຈເພື່ອຮູ້ຈັກນ້ຳພຣະໄທຂອງພຣະອົງ, ຫຼາຍຄົນພັດຊອກຫາແຕ່ສິ່ງທີ່ແປກປະຫຼາດ ຫຼື ສິ່ງໃໝ່ໆເທົ່ານັ້ນ. {GC 520.3}

## {GC 521.1}

ເພື່ອສະໜັບສະໜູນຄຳສອນທີ່ຜິດພ້ຽນ ຫຼື ການປະພຶດທີ່ບໍ່ເໝາະສົມກັບການເປັນຄຣິສຕຽນ, ບາງຄົນຈະຍົກເອົາຂໍ້ພຣະຄຳທີ່ແຍກອອກຈາກເນື້ອຄວາມ, ບາງເທື່ອກໍອ້າງອີງພຽງເຄິ່ງຂໍ້ເພື່ອພິສູດຈຸດຢືນຂອງຕົນ, ທັງໆທີ່ສ່ວນທີ່ເຫຼືອສະແດງໃຫ້ເຫັນຄວາມໝາຍທີ່ກົງກັນຂ້າມ. ພວກເຂົາມີເລ່ຫຼ່ຽມເໝືອນງູ ເອົາຂໍ້ພຣະຄຳທີ່ບໍ່ກ່ຽວຂ້ອງກັນມາອ້າງ ເພື່ອປົກປິດຄວາມຕ້ອງການອັນຊົ່ວຮ້າຍຂອງຕົນ. ດ້ວຍວິທີນີ້ຫຼາຍຄົນຈຶ່ງຈົງໃຈບິດເບືອນພຣະຄຳຂອງພຣະເຈົ້າ. ສ່ວນຄົນອື່ນທີ່ມີຄວາມຄິດສ້າງສັນ ກໍເອົາຄຳອຸປະມາ ແລະ ສັນຍາລັກຈາກພຣະຄຳພີມາແປຄວາມໝາຍຕາມໃຈມັກ ໂດຍບໍ່ສົນໃຈວ່າພຣະຄຳພີອະທິບາຍຄວາມໝາຍຂອງສິ່ງເຫຼົ່ານັ້ນວ່າແນວໃດ ແລ້ວກໍອ້າງວ່າຄວາມຄິດເຫັນຂອງຕົນເປັນຄຳສອນຈາກພຣະຄຳພີ. {GC 521.1}

## {GC 521.2}

### ພຣະຄຳພີທັງເຫຼັ້ມເປັນແນວທາງທີ່ຖືກຕ້ອງ

ເມື່ອໃດທີ່ການສຶກສາພຣະຄຳພີເລີ່ມຕົ້ນໂດຍປາສະຈາກການອະທິຖານ, ຄວາມນອບນ້ອມຖ່ອມຕົນ ແລະ ຈິດໃຈທີ່ພ້ອມຮຽນຮູ້, ຂໍ້ພຣະຄຳທີ່ງ່າຍທີ່ສຸດ ແລະ ຈະແຈ້ງທີ່ສຸດຈະຖືກບິດເບືອນຄວາມໝາຍ ແລະຂໍ້ພຣະຄຳທີ່ຍາກທີ່ສຸດຈະຖືກຕີຄວາມໝາຍບ່ຽງເບນໄປຈາກຄວາມໝາຍທີ່ແທ້ຈິງ.ພວກຜູ້ນຳໃນລະບອບສັນຕະປາປາເລືອກເອົາແຕ່ຂໍ້ພຣະຄຳທີ່ພວກເຂົາຢາກໃຊ້ ແລະ ແປຄວາມໝາຍຕາມໃຈຕົນເອງ ແລ້ວເອົາໄປສອນປະຊາຊົນ ແຕ່ພັດຫ້າມບໍ່ໃຫ້ປະຊາຊົນອ່ານພຣະຄຳພີ ແລະ ເຂົ້າໃຈຄວາມຈິງດ້ວຍຕົນເອງ. ປະຊາຊົນຄວນໄດ້ຮັບພຣະຄຳພີທັງເຫຼັ້ມຕາມທີ່ຂຽນໄວ້. ຖ້າບໍ່ມີການສອນພຣະຄຳພີເລີຍ ກໍຍັງດີກວ່າການສອນພຣະຄຳພີທີ່ບິດເບືອນຢ່າງຮ້າຍແຮງແບບນີ້. {GC 521.2}

## {GC 521.3}

## {GC 521.3}

ພຣະເຈົ້າຊົງຈັດຕຽມພຣະຄຳພີໄວ້ເປັນຄູ່ມືສຳລັບທຸກຄົນທີ່ປາຖະໜາຢາກຮູ້ຈັກນ້ຳພຣະໄທຂອງພຣະຜູ້ສ້າງຂອງຕົນ. ພຣະເຈົ້າປະທານຄຳພະຍາກອນອັນແນ່ນອນແນ່ນອນໃຫ້ແກ່ມະນຸດ. ບັນດາທູດສະຫວັນ ແລະ ແມ່ນແຕ່ອົງພຣະຄຣິສເອງໄດ້ເປີດເຜີຍໃຫ້ດານີເອນ ແລະ ໂຢຮັນຮູ້ເຖິງສິ່ງທີ່ຈະເກີດຂຶ້ນໃນບໍ່ຊ້າ. ເລື່ອງສຳຄັນຕ່າງໆທີ່ກ່ຽວຂ້ອງກັບຄວາມລອດພົ້ນຂອງພວກເຮົາບໍ່ໄດ້ຖືກປະໄວ້ໃຫ້ເປັນເລື່ອງເລິດລັບທີ່ເຂົ້າໃຈຍາກ.ພຣະເຈົ້າບໍ່ໄດ້ເປີດເຜີຍສິ່ງເຫຼົ່ານີ້ໃນລັກສະນະທີ່ຈະເຮັດໃຫ້ຜູ້ຊອກຫາຄວາມຈິງດ້ວຍໃຈສັດຊື່ຕ້ອງສັບສົນງົງງັນ ພາໃຫ້ຫຼົງໄປ. ອົງພຣະຜູ້ເປັນເຈົ້າຊົງກ່າວຜ່ານຜູ້ເຜີຍພຣະທຳຮາບາກຸກວ່າ: “ຈົ່ງຂຽນນິມິດນັ້ນລົງໄປ…ໃຫ້ກະຈ່າງ ເພື່ອໃຫ້ຄົນທີ່ແລ່ນອ່ານໄດ້ຄ່ອງ” (ຮາບາກຸກ 2:2 ດັດແປງຈາກTKJV). ພຣະຄຳຂອງພຣະເຈົ້າກະຈ່າງຊັດເຈນສຳລັບທຸກຄົນທີ່ສຶກສາດ້ວຍການຖ່ອມໃຈລົງ ແລະ ການອະທິຖານ. ທຸກຄົນທີ່ມີໃຈສັດຊື່ຢ່າງແທ້ຈິງຈະພົບແສງແຫ່ງຄວາມຈິງ. “ແສງສະຫວ່າງສ່ອງແຈ້ງໃສ່ຄົນຊອບທຳ.” (ເພງສັນລະເສີນ 97:11). ບໍ່ມີຄຣິສຕະຈັກໃດສາມາດເຕີບໃຫຍ່ຂຶ້ນໃນຄວາມບໍຣິສຸດໄດ້ ຖ້າສະມາຊິກບໍ່ໄດ້ຊອກຫາຄວາມຈິງດ້ວຍຄວາມຮ້ອນຮົນເໝືອນດັ່ງກຳລັງຊອກຫາຂຸມຊັບທີ່ເຊື່ອງໄວ້. {GC 521.3}

## {GC 522.1}

ຊາຕານໃຊ້ຄຳຫຼອກລວງເລື່ອງເສລີພາບເພື່ອເຮັດໃຫ້ຜູ້ຄົນຕາບອດຕໍ່ແຜນການຮ້າຍຂອງມັນ ໃນຂະນະທີ່ມັນພວມເຮັດວຽກຢ່າງບໍ່ຢຸດບໍ່ເຊົາເພື່ອບັນລຸເປົ້າໝາຍຂອງມັນ. ເມື່ອຊາຕານສາມາດເອົາຄວາມຄິດຂອງມະນຸດມາແທນທີ່ພຣະຄຳພີ, ຜູ້ຄົນກໍປະຖິ້ມພຣະບັນຍັດຂອງພຣະເຈົ້າ. ບັນດາຄຣິສຕະຈັກທັງຫຼາຍຈຶ່ງຕົກເປັນທາດຂອງຄວາມບາບ ເຖິງແມ່ນວ່າພວກເຂົາອວດອ້າງວ່າຕົນມີເສລີພາບ. {GC 522.1}

## {GC 522.2}

ສຳລັບຫຼາຍຄົນ ການຄົ້ນຄວ້າທາງວິທະຍາສາດໄດ້ກາຍເປັນເຫດໃຫ້ຖືກສາບແຊ່ງ. ພຣະເຈົ້າຊົງເປີດໂອກາດໃຫ້ແສງສະຫວ່າງຫຼັ່ງໄຫຼລົງມາສູ່ໂລກຜ່ານການຄົ້ນພົບທາງວິທະຍາສາດ ແລະ ສິລະປະ, ຢ່າງໃດກໍຕາມ ແມ່ນແຕ່ຜູ້ມີສະຕິປັນຍາສູງສຸດ ຖ້າບໍ່ມີພຣະຄຳຂອງພຣະເຈົ້ານຳພາການຄົ້ນຄວ້າຂອງພວກເຂົາ ກໍຈະສັບສົນໃນການພະຍາຍາມເຂົ້າໃຈຄວາມສຳພັນລະຫວ່າງວິທະຍາສາດ ແລະ ພຣະຄຳພີ. {GC 522.2}

## {GC 522.3}

ຄວາມຮູ້ຂອງມະນຸດບໍ່ວ່າຈະເປັນເລື່ອງທາງວິທະຍາສາດ ຫຼື ເລື່ອງຝ່າຍຈິດວິນຍານລ້ວນແຕ່ບໍ່ສົມບູນ. ດ້ວຍເຫດນີ້ ຫຼາຍຄົນຈຶ່ງບໍ່ສາມາດເຊື່ອມໂຍງຄວາມເຂົ້າໃຈດ້ານວິທະຍາສາດເຂົ້າກັບຂໍ້ຄວາມໃນພຣະຄຳພີ. ຫຼາຍຄົນຍອມຮັບແນວຄິດ ແລະ ທິດສະດີທີ່ບໍ່ມີຫຼັກຖານວ່າເປັນຂໍ້ເທັດຈິງທາງວິທະຍາສາດ. ພວກເຂົາຄິດວ່າພຣະຄຳຂອງພຣະເຈົ້າຕ້ອງຖືກທົດສອບໂດຍຄຳສອນທີ່ເອີ້ນວ່າ “ວິຊາຄວາມຮູ້.” (1 ຕີໂມທຽວ 6:20). ພຣະຜູ້ສ້າງ ແລະ ພຣະຣາຊກິດຂອງພຣະອົງເກີນຄວາມເຂົ້າໃຈຂອງພວກເຂົາ. ເມື່ອພວກເຂົາບໍ່ສາມາດອະທິບາຍເລື່ອງໃນພຣະຄຳພີດ້ວຍກົດທຳມະຊາດ,ພວກເຂົາຈຶ່ງຖືວ່າປະຫວັດສາດໃນພຣະຄຳພີບໍ່ໜ້າເຊື່ອຖື. ຜູ້ທີ່ສົງໄສຄວາມໜ້າເຊື່ອຖືຂອງພຣະຄຳພີເດີມ ແລະ ພຣະຄຳພີໃໝ່ມັກຈະກ້າວໄປອີກຂັ້ນໜຶ່ງ ຄືສົງໄສວ່າພຣະເຈົ້າມີຈິງຫຼືບໍ່ ແລະ ຖືວ່າທຳມະຊາດມີອຳນາດບໍ່ມີຂອບເຂດຈຳກັດ. ເມື່ອເຊົາເຊື່ອໝັ້ນໃນພຣະເຈົ້າແລ້ວ, ພວກເຂົາກໍເໝືອນເຮືອທີ່ບໍ່ມີສະໝໍຈຶ່ງລອຍໄປມາຢ່າງບໍ່ມີທິດທາງ. {GC 522.3}

## {GC 522.4}

ດັ່ງນັ້ນ ຫຼາຍຄົນຈຶ່ງຫຼົງຈາກຄວາມເຊື່ອ ແລະ ຖືກມານຫຼອກລວງ. ມະນຸດພະຍາຍາມສະຫຼາດກວ່າພຣະຜູ້ສ້າງຂອງຕົນ. ປັດຊະຍາຂອງມະນຸດພະຍາຍາມຄົ້ນຫາ ແລະ ອະທິບາຍຄວາມເລິກລັບທີ່ຈະບໍ່ຖືກເປີດເຜີຍຕະຫຼອດຊົ່ວນິດນິຣັນ. ຖ້າມະນຸດພຽງແຕ່ຄົ້ນຄວ້າ ແລະ ເຂົ້າໃຈສິ່ງທີ່ພຣະເຈົ້າຊົງເປີດເຜີຍກ່ຽວກັບພຣະອົງ ແລະ ພຣະປະສົງຂອງພຣະອົງ, ພວກເຂົາກໍຈະເຫັນພຣະຣັດສະໝີອັນຍິ່ງໃຫຍ່ ແລະ ຣິດອຳນາດຂອງພຣະເຢໂຮວາ ເຊິ່ງຈະເຮັດໃຫ້ພວກເຂົາເຫັນວ່າຕົນເອງນັ້ນຊ່າງນ້ອຍນິດ. ພວກເຂົາກໍຈະພໍໃຈກັບສິ່ງທີ່ພຣະອົງຊົງເປີດເຜີຍໃຫ້ແກ່ພວກເຂົາກັບລູກຫຼານ. {GC 522.4}

## {GC 523.1}

ເປັນກົນອຸບາຍອັນແຍບຍົນຂອງຊາຕານທີ່ຈະເຮັດໃຫ້ຈິດໃຈຂອງມະນຸດມົວເມົາຢູ່ກັບການຄົ້ນຫາ ແລະ ຄາດເດົາເຖິງສິ່ງທີ່ພຣະເຈົ້າບໍ່ໄດ້ເປີດເຜີຍ ແລະ ບໍ່ປະສົງທີ່ຈະໃຫ້ພວກເຮົາເຂົ້າໃຈ. ດ້ວຍເຫດນີ້ເອງ ລູຊີເຟີຈຶ່ງເສຍຕຳແໜ່ງຂອງຕົນໃນສະຫວັນ. ມັນບໍ່ພໍໃຈທີ່ພຣະເຈົ້າບໍ່ໄດ້ເປີດເຜີຍຄວາມລັບທັງໝົດໃນພຣະປະສົງຂອງພຣະອົງໃຫ້ມັນຮູ້. ໃນຂະນະດຽວກັນ ມັນໄດ້ລະເລີຍຕໍ່ສິ່ງທີ່ພຣະອົງເປີດເຜີຍກ່ຽວກັບຕຳແໜ່ງໜ້າທີ່ອັນສູງສົ່ງທີ່ມັນໄດ້ຮັບມອບໝາຍ. ມັນໄດ້ປູກຝັງຄວາມບໍ່ພໍໃຈນີ້ໃຫ້ແກ່ພວກທູດສະຫວັນທີ່ຢູ່ພາຍໃຕ້ການບັງຄັບບັນຊາຂອງຕົນ, ຈົນເຮັດໃຫ້ພວກເຂົາຫຼົງຜິດ. ບັດນີ້ມັນພະຍາຍາມປູກຝັງຈິດໃຈຂອງມະນຸດດ້ວຍແນວຄິດແບບດຽວກັນ ແລະ ຊັກຈູງພວກເຂົາໃຫ້ລະເລີຍຕໍ່ພຣະບັນຍັດທີ່ພຣະເຈົ້າຊົງສັ່ງໄວ້ຢ່າງຈະແຈ້ງ. {GC 523.1}

## {GC 523.2}

### ປະຕິເສດຄວາມຈິງເພາະວ່າຕ້ອງເສຍສະຫຼະ

ຜູ້ທີ່ບໍ່ຍອມຮັບຄວາມຈິງອັນແຈ່ມແຈ້ງ ແລະ ແຫຼມຄົມຈາກພຣະຄຳພີ ກໍມັກຈະຊອກຫາເລື່ອງແຕ່ງທີ່ຟັງມ່ວນຫູ ເພື່ອດັບສຽງຂອງຈິດສຳນຶກຜິດຊອບຂອງຕົນ. ຍິ່ງຫຼັກຄຳສອນບໍ່ຕ້ອງການຄວາມເລິກເຊິ່ງທາງຈິດວິນຍານ, ການປະຕິເສດຕົນເອງ ແລະ ການຖ່ອມຕົວລົງຫຼາຍເທົ່າໃດ, ຫຼັກຄຳສອນນັ້ນກໍຍິ່ງໄດ້ຮັບການຕ້ອນຮັບຫຼາຍຂຶ້ນເທົ່ານັ້ນ. ຄົນເຫຼົ່ານີ້ຍອມໃຫ້ກິເລດຕັນຫາຄອບງຳສະຕິປັນຍາຂອງຕົນ. ພວກເຂົາອວດອ້າງວ່າຕົນສະຫຼາດ ຈຶ່ງບໍ່ຍອມສຶກສາພຣະຄຳພີດ້ວຍຄວາມນອບນ້ອມຖ່ອມຕົນ ແລະ ການອະທິຖານຢ່າງຮ້ອນຮົນເພື່ອຂໍການຊົງນຳຈາກພຣະເຈົ້າ, ສະນັ້ນພວກເຂົາຈຶ່ງບໍ່ມີແນວປ້ອງກັນຈາກການຖືກຫຼອກລວງ. ຊາຕານພ້ອມທີ່ຈະຕອບສະໜອງຄວາມປາຖະໜາຂອງຈິດໃຈ ໂດຍການສະເໜີການຫຼອກລວງມາແທນຄວາມຈິງ. ດ້ວຍວິທີນີ້ເອງ ລະບອບສັນຕະປາປາຈຶ່ງໄດ້ອຳນາດເໜືອຈິດໃຈຂອງຜູ້ຄົນ. ສ່ວນພວກໂປຣແຕັສຕັງກຳລັງດຳເນີນໄປໃນເສັ້ນທາງດຽວກັນ ດ້ວຍການປະຕິເສດຄວາມຈິງເພາະບໍ່ຢາກແບກໄມ້ກາງແຂນ. ທຸກຄົນທີ່ປະຖິ້ມພຣະຄຳຂອງພຣະເຈົ້າ ແລ້ວຫັນໄປຊອກຫາຄວາມສະດວກສະບາຍ ແລະ ສິ່ງທີ່ຈະເຮັດໃຫ້ຕົນເຂົ້າກັບຊາວໂລກ ກໍຈະຖືກປ່ອຍໄວ້ໃຫ້ຫຼົງເຊື່ອຄຳສອນນອກຮີດທີ່ຈະນຳໄປສູ່ຄວາມຕາຍແທນທີ່ຈະໄດ້ຮັບສັດຈະທຳ. ຄົນທີ່ຕັ້ງໃຈປະຕິເສດຄວາມຈິງຈະຍອມຮັບຄວາມເທັດໃນທຸກຮູບແບບ. ຜູ້ທີ່ເບິ່ງການຫຼອກລວງໜຶ່ງດ້ວຍຄວາມຢ້ານກົວ ກໍຈະຕົກເປັນເຫຍື່ອຂອງການຫຼອກລວງໃນຮູບແບບອື່ນຢ່າງງ່າຍດາຍ. ອັກຄະສາວົກໂປໂລໄດ້ກ່າວເຖິງຄົນກຸ່ມໜຶ່ງຜູ້ “ປະຕິເສດທີ່ຈະຮັກຄວາມຈິງທີ່ນຳໄປສູ່ຄວາມພົ້ນ.” ໂດຍປະກາດວ່າ: “ດ້ວຍເຫດນີ້ ພຣະເຈົ້າຈຶ່ງໄດ້ສົ່ງການຫຼອກລວງມາຄອບງຳພວກເຂົາເພື່ອວ່າພວກເຂົາຈະເຊື່ອຄວາມຕົວະ ແລະ ເພື່ອວ່າທຸກຄົນທີ່ບໍ່ຍອມເຊື່ອຄວາມຈິງແຕ່ກັບຊົມຊື່ນຄວາມຊົ່ວຮ້າຍຈະຖືກຕັດສິນລົງໂທດ.” (2 ເທສະໂລນິກ 2:10–12 LCV). ເມື່ອມີການຕັກເຕືອນເຊັ່ນນີ້ ພວກເຮົາຈຶ່ງຄວນລະມັດລະວັງໃນການຮັບເອົາຫຼັກຄຳສອນຕ່າງໆ. {GC 523.2}

## {GC 524.1}

ທ່າມກາງອຸບາຍຫຼອກລວງທີ່ໄດ້ຜົນທີ່ສຸດຂອງຊາຕານ ແມ່ນຄຳສອນຜິດເລື່ອງຊີວິດຫຼັງຄວາມຕາຍ ແລະ ການອັດສະຈັກທີ່ມັນເຮັດເພື່ອສະໜັບສະໜູນການເຂົ້າໃຈຜິດໃນເລື່ອງນີ້. ມັນປອມຕົວເປັນທູດສະຫວັນ ແລ້ວ(ວາງກັບດັກ/ດັກບ້ວງແຮ້ວ)ໄວ້ຢູ່ບ່ອນທີ່ຄົນຄາດບໍ່ເຖິງ. ຖ້າມະນຸດພຽງແຕ່ສຶກສາພຣະຄຳຂອງພຣະເຈົ້າດ້ວຍການອະທິຖານຢ່າງຈິງຈັງ ແລະ ຄວາມປາຖະໜາທີ່ຈະເຂົ້າໃຈ, ພວກເຂົາກໍຈະບໍ່ຖືກປະໄວ້ໃນຄວາມມືດໃຫ້ຫຼົງເຊື່ອຄຳສອນປອມ. ແຕ່ເມື່ອປະຕິເສດຄວາມຈິງ ພວກເຂົາກໍຕົກເປັນເຫຍື່ອຂອງການຫຼອກລວງ. {GC 524.1}

### ຄຳສອນຜິດທີ່ອັນຕະລາຍ

## {GC 524.2}

ຄຳສອນຜິດທີ່ອັນຕະລາຍອີກຢ່າງໜຶ່ງແມ່ນການປະຕິເສດວ່າພຣະຄຣິສຊົງເປັນພຣະເຈົ້າ, ເຊິ່ງຄຳສອນນີ້ອ້າງວ່າພຣະອົງບໍ່ໄດ້ມີຕົວຕົນກ່ອນທີ່ຈະບັງເກີດເປັນມະນຸດ. ຄົນຈຳນວນຫຼາຍທີ່ອ້າງວ່າເຊື່ອໃນພຣະຄຳພີໄດ້ຍອມຮັບທິດສະດີນີ້. ແຕ່ມັນຂັດແຍ້ງໂດຍກົງກັບຄຳກ່າວທີ່ຈະແຈ້ງທີ່ສຸດຂອງພຣະຜູ້ຊ່ວຍໃຫ້ລອດຂອງພວກເຮົາກ່ຽວກັບຄວາມສຳພັນຂອງພຣະອົງກັບພຣະບິດາ, ພຣະລັກສະນະການເປັນພຣະເຈົ້າຂອງພຣະອົງ ແລະ ການທີ່ພຣະອົງຊົງເປັນຢູ່ກ່ອນທີ່ຈະບັງເກີດເປັນມະນຸດ. ການຈະຍອມຮັບຄຳສອນນີ້ໄດ້ ຕ້ອງບິດເບືອນພຣະຄຳພີຢ່າງບໍ່ມີເຫດຜົນ. ຄຳສອນນີ້ບໍ່ພຽງແຕ່ພາໃຫ້ຄົນເຂົ້າໃຈແຜນການຊົງໄຖ່ຜິດໄປເທົ່ານັ້ນ ແຕ່ຍັງເຮັດໃຫ້ຄົນບໍ່ແນ່ໃຈວ່າພຣະຄຳພີເປັນການເປີດເຜີຍຈາກພຣະເຈົ້າ. ການທີ່ຄຳສອນນີ້ທຳລາຍຄວາມເຊື່ອໃນພຣະຄຳພີ ບໍ່ພຽງແຕ່ເຮັດໃຫ້ມີຄວາມອັນຕະລາຍຫຼາຍຂຶ້ນ ແຕ່ຍັງເຮັດໃຫ້ຍາກທີ່ຈະຕໍ່ຕ້ານດ້ວຍ. ບໍ່ມີປະໂຫຍດທີ່ຈະໂຕ້ຖຽງກັບຄົນທີ່ປະຕິເສດຄຳສອນໃນພຣະຄຳພີ່ກ່ຽວກັບຄວາມເປັນພຣະເຈົ້າຂອງພຣະຄຣິສ, ດ້ວຍວ່າເຖິງແມ່ນຈະມີຂໍ້ໂຕ້ແຍ້ງທີ່ຊັດເຈນທີ່ສຸດ ກໍບໍ່ສາມາດເຮັດໃຫ້ພວກເຂົາເຊື່ອໄດ້. “ຄົນທີ່ບໍ່ມີພຣະວິນຍານ ກໍບໍ່ສາມາດຍອມຮັບສິ່ງທີ່ມາຈາກພຣະວິນຍານຂອງພຣະເຈົ້າໄດ້ ແຕ່ພວກເຂົາຖືວ່າສິ່ງເຫຼົ່ານີ້ເປັນເລື່ອງໂງ່ ແລະ ພວກເຂົາບໍ່ສາມາດເຂົ້າໃຈສິ່ງເຫຼົ່ານັ້ນ ເພາະວ່າຕ້ອງອາໄສການໄຈ້ແຍກຝ່າຍຈິດວິນຍານຈຶ່ງຈະເຂົ້າໃຈສິ່ງເຫຼົ່ານັ້ນໄດ້.” (1 ໂກຣິນໂທ 2:14 LCV). ຜູ້ທີ່ມີຄວາມເຊື່ອຜິດໃນເລື່ອງນີ້ບໍ່ສາມາດເຂົ້າໃຈກ່ຽວກັບພຣະລັກສະນະ ຫຼື ພາລະກິດຂອງພຣະຄຣິສໄດ້ຢ່າງຖືກຕ້ອງ ຫຼື ແຜນການອັນຍິ່ງໃຫຍ່ຂອງພຣະເຈົ້າສຳລັບການໄຖ່ມະນຸດໃຫ້ລອດພົ້ນ. {GC 524.2}

## {GC 524.3}

ຍັງມີຄວາມເຊື່ອຜິດອີກຢ່າງໜຶ່ງທີ່ແອບແຝງເຂົ້າມາ ເຊິ່ງເປັນສິ່ງທີ່ອັນຕະລາຍ ແລະ ກຳລັງແຜ່ຂະຫຍາຍຢ່າງໄວວາ ຄືຄວາມເຊື່ອວ່າຊາຕານບໍ່ມີຕົວຕົນ. ຄວາມເຊື່ອນີ້ອ້າງວ່າ ເພມື່ອພຣະຄຳພີກ່າວເຖິງຊາຕານກໍພຽງແຕ່ໝາຍເຖິງຄວາມຄິດ ແລະ ຄວາມປາຖະໜາທີ່ຊົ່ວຮ້າຍຂອງມະນຸດເທົ່ານັ້ນ. {GC 524.3}

## {GC 525.1}

ນັກເທດບາງຄົນທີ່ໄດ້ຮັບຄວາມນິຍົມຊົມຊອບຈາກປະຊາຊົນໄດ້ສອນຜິດວ່າການສະເດັດມາຄັ້ງທີສອງຂອງພຣະຄຣິສແມ່ນການສະເດັດມາຫາແຕ່ລະຄົນເມື່ອເຂົາເສຍຊີວິດ. ຄຳສອນນີ້ເປັນອຸບາຍທີ່ຈະເຮັດໃຫ້ຄົນບໍ່ໃສ່ໃຈກັບການສະເດັດມາຈິງຂອງພຣະອົງໃນເມກແຫ່ງຟ້າສະຫວັນ. ຊາຕານໄດ້ກ່າວສະເໝີມາລາຍປີວ່າ “ເບິ່ງແມ…ເພິ່ນຢູ່ທີ່ນີ້ໃນຫ້ອງດ້ານໃນ.” (ມັດທາຍ 24:23–26 LCV). ຫຼາຍຄົນໄດ້ສູນເສຍຊີວິດນິຣັນເພາະຮັບເຊື້ອຄຳຫຼອກລວງນີ້. {GC 525.1}

## {GC 525.2}

ນອກຈາກນັ້ນ, ສະຕິປັນຍາຂອງຊາວໂລກສອນວ່າການອະທິຖານບໍ່ຈຳເປັນ. ນັກວິທະຍາສາດອ້າງວ່າບໍ່ມີການຕອບຄຳຄຳອະທິຖານຢ່າງແທ້ຈິງ ເພາະການຕອບຄຳອະທິຖານຈະເປັນການລະເມີດກົດທຳມະຊາດ ເປັນການອັດສະຈັນ ແລະ ການອັດສະຈັນບໍ່ມີຈິງ. ພວກເຂົາກ່າວວ່າ ຈັກກະວານຖືກຂັບເຄື່ອນໂດຍກົດທຳມະຊາດທີ່ຕາຍຕົວ ແລະ ພຣະເຈົ້າເອງກໍບໍ່ສາມາດເຮັດສິ່ງໃດທີ່ຂັດຕໍ່ກົດເຫຼົ່ານີ້ໄດ້. ແນວຄິດດັ່ງກ່າວກໍເທົ່າກັບເປັນການສອນວ່າພຣະເຈົ້າຖືກຜູກມັດໄວ້ດ້ວຍກົດຂອງພຣະອົງເອງ ຄືກັບວ່າກົດທຳມະຊາດຈະກີດກັ້ນເສລີພາບຂອງພຣະເຈົ້າ. ຄຳສອນດັ່ງກ່າວຂັດກັບພຣະຄຳພີ. ພຣະຄຣິສ ແລະ ພວກອັກຄະສາວົກຂອງພຣະອົງໄດ້ເຮັດການອັດສະຈັນບໍ່ແມ່ນບໍ? ພຣະຜູ້ຊ່ວຍໃຫ້ລອດອົງດຽວກັນນັ້ນຍັງຊົງພຣະຊົນຢູ່ໃນປະຈຸບັນ ແລະ ຊົງເມດຕາເໝືອນເດີມ. ພຣະອົງຊົງພ້ອມທີ່ຈະຟັງຄຳອະທິຖານທີ່ທູນຂໍດ້ວຍຄວາມເຊື່ອ ເໝືອນດັ່ງເມື່ອພຣະອົງຍັງດຳເນີນຢູ່ທ່າມກາງມະນຸດ. ທຳມະຊາດຮ່ວມມືກັບສິ່ງທີ່ເໜືອທຳມະຊາດ. ມັນເປັນສ່ວນໜຶ່ງໃນແຜນການຂອງພຣະເຈົ້າທີ່ຈະປະທານສິ່ງທີ່ພວກເຮົາອະທິຖານຂໍດ້ວຍຄວາມເຊື່ອ ເຊິ່ງພຣະອົງຈະບໍ່ປະທານໃຫ້ຖ້າຫາກພວກເຮົາບໍ່ທູນຂໍ. {GC 525.2}

## {GC 525.3}

### ປະຖິ້ມຄວາມເຊື່ອຍ້ອນສົງໄສພຣະຄຳພີ

ຄຳສອນທີ່ບໍ່ເປັນຄວາມຈິງ ແລະ ແນວຄິດທີ່ແປກປະຫຼາດທີ່ແຜ່ຫຼາຍໃນບັນດາຄຣິສຕະຈັກນັ້ນມີຫຼາຍຈົນນັບບໍ່ໄດ້. ການເອົາຫຼັກຄວາມຈິງອັນໃດອັນໜຶ່ງອອກໄປຈາກພຣະຄຳຂອງພຣະເຈົ້າ ຈະນຳມາເຊິ່ງຜົນຮ້າຍອັນໃຫຍ່ຫຼວງທີ່ບໍ່ສາມາດຄາດຄະເນໄດ້. ຄົນສ່ວນຫຼາຍທີ່ກ້າປະຕິເສດຄວາມຈິງກໍບໍ່ໄດ້ຢຸດຢູ່ທີ່ຂໍ້ດຽວເທົ່ານັ້ນ. ຄົນສ່ວນຫຼາຍຈະປະຖິ້ມຫຼັກຄວາມຈິງເທື່ອລະຂໍ້ ຈົນໃນທີ່ສຸດກໍກາຍເປັນຜູ້ທີ່ບໍ່ເຊື່ອໃນພຣະເຈົ້າ. {GC 525.3}

## {GC 525.4}

ຫຼັກສາສະໜາສາດທີ່ໄດ້ຮັບຄວາມນິຍົມຊົມຊອບໃນປະຈຸບັນບໍ່ເປັນຄວາມຈິງ ແລະ ໄດ້ຊັກນຳຫຼາຍຄົນໃຫ້ເກີດຄວາມສົງໄສ ເຊິ່ງຖ້າບໍ່ແມ່ນຍ້ອນຄຳສອນດັ່ງກ່າວພວກເຂົາຄົງໄດ້ເຊື່ອໃນພຣະຄຳພີ. ຄົນເລົ່ານີ້ບໍ່ສາມາດຍອມຮັບຄຳສອນທີ່ຂັດກັບຄວາມຮູ້ສຶກດ້ານຄວາມຍຸດຕິທຳ ແລະ ຄວາມເມດຕາກະລຸນາ. ແລ້ວເມື່ອມີການອ້າງວ່າຄຳສອນເຫຼົ່ານີ້ມາຈາກພຣະຄຳພີ, ເຂົາຈຶ່ງປະຕິເສດບໍ່ຍອມຮັບພຣະຄຳພີວ່າເປັນພຣະຄຳຂອງພຣະເຈົ້າ. {GC 525.4} {GC 525.4}

## {GC 526.1}

ນີ້ແມ່ນເປົ້າໝາຍທີ່ຊາຕານຕ້ອງການບັນລຸໃຫ້ໄດ້. ບໍ່ມີສິ່ງໃດທີ່ມັນປາຖະໜາຫຼາຍເທົ່າກັບການທຳລາຍຄວາມເຊື່ອໝັ້ນໃນພຣະເຈົ້າ ແລະ ໃນພຣະຄຳຂອງພຣະອົງ. ຊາຕານຢືນຢູ່ໃນຖານະຫົວໜ້າກອງທັບຜູ້ສົງໄສຈຳນວນມະຫາສານ, ມັນໃຊ້ອຳນາດທັງໝົດຂອງມັນເພື່ອຫຼອກລວງຜູ້ຄົນໄປຢູ່ຝ່າຍຂອງມັນ. ການສົງໄສກາຍເປັນແຟຊັນທີ່ສັງຄົມນິຍົມຊົມເຊີຍ. ມີຄົນຈຳນວນຫຼາຍທີ່ເບິ່ງພຣະຄຳຂອງພຣະເຈົ້າດ້ວຍຄວາມບໍ່ໄວ້ວາງໃຈ ດ້ວຍເຫດຜົນດຽວກັນທີ່ພວກເຂົາບໍ່ໄວ້ວາງໃຈພຣະເຈົ້າຜູ້ຊົງດົນໃຈໃຫ້ມີການຂຽນພຣະຄຳພີຂຶ້ນມາ ນັ້ນຄືຍ້ອນພຣະຄຳນັ້ນຕັກເຕືອນ ແລະ ກ່າວໂທດເລື່ອງຄວາມບາບ. ຜູ້ທີ່ບໍ່ເຕັມໃຈປະຕິບັດຕາມຂໍ້ກຳນົດໃນພຣະຄຳພີກໍພະຍາຍາມຊັກນຳໃຫ້ຄົນອື່ນປະຕິເສດສິດອຳນາດຂອງພຣະຄຳພີ. ພວກເຂົາອ່ານພຣະຄຳພີ ຫຼື ຮັບຟັງຄຳເທດສະໜາເພື່ອຈັບຜິດເທົ່ານັ້ນ. ມີຫຼາຍຄົນປະຕິເສດພຣະເຈົ້າ ເພື່ອຈະແກ້ຕົວ ຫຼື ຍົກໂທດໃຫ້ຕົນເອງໃນການບໍ່ປະຕິບັດຕາມພຣະຄຳພີ. ບາງຄົນສະແດງທ່າທີສົງໄສຍ້ອນຄວາມຈອງຫອງ ແລະ ຄວາມຂີ້ຄ້ານ. ພວກເຂົາຮັກຄວາມສະດວກສະບາຍຫຼາຍເກີນໄປທີ່ຈະສ້າງຜົນງານທີ່ໜ້າຍົກຍ້ອງ, ເຊິ່ງຕ້ອງໃຊ້ຄວາມພະຍາຍາມ ແລະ ການເສຍສະຫຼະ. ດັ່ງນັ້ນ, ພວກເຂົາຈຶ່ງພະຍາຍາມສ້າງຊື່ສຽງວ່າເປັນຄົນ(ສະຫຼາດ(ໂຕງໂຕຍ))ດ້ວຍການວິພາກວິຈານພຣະຄຳພີ. ມີຫຼາຍສິ່ງທີ່ສະໝອງອັນຈຳກັດຂອງມະນຸດ ເຊິ່ງບໍ່ໄດ້ຮັບຄວາມສະຫວ່າງຈາກພຣະເຈົ້າບໍ່ສາມາດເຂົ້າໃຈໄດ້, ສະນັ້ນ, ພວກເຂົາຈຶ່ງພາກັນຈັບຜິດ. ຫຼາຍຄົນເຮັດຄືວ່າການບໍ່ຍອມເຊື່ອ ແລະ ການສົງໄສເປັນສິ່ງທີ່ໜ້າຍ້ອງຍໍ. ແຕ່ເບື້ອງຫຼັງທ່າທາງທີ່ສະແດງຄວາມຈິງໃຈ ກໍຈະພົບວ່າຄົນເຫຼົ່ານັ້ນມີຄວາມຈອງຫອງ ແລະເຊື່ອໝັ້ນໃນຕົນເອງ. ຫຼາຍຄົນເພີດເພີນກັບການຊອກຫາປະເດັນໃນພຣະຄຳພີທີ່ຈະເຮັດໃຫ້ຄົນອື່ນສັບສົນ. ບາງຄົນຕັ້ງໃຈວິຈານ ແລະ ເຂົ້າຂ້າງຝ່າຍຜິດຍ້ອນມັກການໂຕ້ຖຽງ. ພວກເຂົາບໍ່ຮູ້ວ່າຕົນກຳລັງຕິດກັບດັກຂອງນາຍພານ, ເພາະເມື່ອໄດ້ສະແດງເຫດຜົນທີ່ບໍ່ເຊື່ອອອກມາຢ່າງເປີດເຜີຍແລ້ວ, ພວກເຂົາຮູ້ສຶກວ່າຈຳເປັນຕ້ອງຮັກສາຈຸດຢືນຂອງຕົນເອົາໄວ້. ດັ່ງນັ້ນ, ພວກເຂົາຈຶ່ງຮ່ວມກັບຄົນອະທຳ ແລະ ປິດປະຕູສະຫວັນໃສ່ຕົວເອງ. {GC 526.1}

## {GC 526.2}

### ມີຫຼັກຖານພຽງພໍ

ພຣະເຈົ້າໄດ້ປະທານຫຼັກຖານພຽງພໍໃນພຣະຄຳພີເພື່ອສະແດງໃຫ້ເຫັນວ່າພຣະຄຳພີມາຈາກພຣະເຈົ້າ. ຄວາມຈິງອັນຍິ່ງໃຫຍ່ກ່ຽວກັບການໄຖ່ພວກເຮົາໃຫ້ລອດພົ້ນຖືກຂຽນໄວ້ຢ່າງຈະແຈ້ງ. ພຣະເຈົ້າຊົງສັນຍາວ່າຈະປະທານພຣະວິນຍານບໍຣິສຸດແກ່ຜູ້ທີ່ສະແຫວງຫາພຣະອົງດ້ວຍໃຈຈິງ. ດັ່ງນັ້ນ ທຸກຄົນຈຶ່ງສາມາດເຂົ້າໃຈຄວາມຈິງດ້ວຍຕົນເອງ. ພຣະເຈົ້າໄດ້ປະທານຮາກຖານອັນໝັ້ນຄົງໃຫ້ກັບຄວາມເຊື່ອຂອງມະນຸດ. {GC 526.2}

## {GC 527.1}

ຢ່າງໃດກໍຕາມຄວາມຄິດຂອງມະນຸດມີຂີດຈຳກັດ, ຄົນເຮົາຈຶ່ງບໍ່ສາມາດເຂົ້າໃຈແຜນການ ແລະ ພຣະປະສົງຂອງພຣະເຈົ້າຜູ້ຊົງຣິດທານຸພາບສູງສຸດຢ່າງສົມບູນ. ພວກເຮົາບໍ່ສາມາດຄົ້ນພົບພຣະອົງດ້ວຍການຄົ້ນຫາ. ເຮົາບໍ່ຄວນບັງອາດພະຍາຍາມຮູ້ສິ່ງທີ່ພຣະເຈົ້ງຊົງບິດບັງໄວ້. ອັກຄະສາວົກໂປໂລໄດ້ຮ້ອງຂຶ້ນວ່າ: “ຂໍ້ຕັດສິນຂອງພຣະອົງນັ້ນກໍບໍ່ສາມາດຢັ່ງຮູ້ໄດ້ ແລະ ວິຖີທາງຂອງພຣະອົງກໍເກີນກວ່າຈະຄົ້ນຫາໄດ້.” (ໂຣມ 11:33 LCV ). ພວກເຮົາສາມາດເຂົ້າໃຈການກະທຳ ແລະ ເຫດຜົນຂອງພຣະເຈົ້າພຽງພໍທີ່ຈະເຫັນຄວາມຮັກ, ພຣະເມດຕາ ແລະ ຣິດອຳນາດອັນບໍ່ມີຂອບເຂດຂອງພຣະອົງ. ພຣະບິດາຂອງພວກເຮົາຜູ້ຊົງສະຖິດໃນສະຫວັນຊົງຈັດລະບຽບທຸກສິ່ງດ້ວຍພຣະປັນຍາ ແລະ ຄວາມຊອບທຳ. ພວກເຮົາບໍ່ຄວນຮູ້ສຶກບໍ່ພໍໃຈ ຫຼື ຫວາດລະແວງ ແຕ່ຄວນນ້ອມລົງຂາບໄຫວ້ຕໍ່ພຣະອົງ. ພຣະອົງຈະເປີດເຜີຍພຣະປະສົງຂອງພຣະອົງເທົ່າທີ່ເປັນປະໂຫຍດແກ່ພວກເຮົາ. ສ່ວນທີ່ເຫຼືອ ພວກເຮົາຕ້ອງໄວ້ວາງໃຈໃນພຣະຫັດອັນຊົງຣິດເຂັ້ມແຂງ ແລະ ໃນພຣະໄທທີ່ເຕັມປ່ຽມດ້ວຍຄວາມຮັກ. {GC 527.1}

## {GC 527.2}

ເຖິງແມ່ນວ່າພຣະເຈົ້າປະທານຫຼັກຖານພຽງພໍສຳລັບຄວາມເຊື່ອ ແຕ່ພຣະອົງຈະບໍ່ລຶບລ້າງຂໍ້ແກ້ຕົວທຸກຢ່າງທີ່ຈະບໍ່ເຊື່ອ. ທຸກຄົນໍທີ່ຊອກຫາຂໍ້ແກ້ຕົວທີ່ຈະສົງໄສກໍຈະພົບມັນ. ບາງຄົນປະຕິເສດທີ່ຈະຍອມຮັບ ແລະ ເຊື່ອຟັງພຣະຄຳຂອງພຣະເຈົ້າຈົນກວ່າຂໍ້ຂັດແຍ້ງທັງໝົດໄດ້ຮັບຄຳຕອບ ແລະ ບໍ່ມີໂອກາດທີ່ຈະສົງໄສອີກຕໍ່ໄປ. ຄົນແບບນີ້ຈະບໍ່ມີວັນມາເຖິງຄວາມສະຫວ່າງ. {GC 527.2}

## {GC 527.3}

ຄວາມບໍ່ໄວ້ວາງໃຈໃນພຣະເຈົ້າເປັນທ່າທີຕາມທຳມະຊາດຂອງຄົນທີ່ຍັງບໍ່ໄດ້ກັບໃຈໃໝ່, ເພາະຈິດໃຈທີ່ບັງບໍ່ໄດ້ບັງເກີດໃໝ່ກໍເປັນສັດຕູກັບພຣະອົງ. ແຕ່ຄວາມເຊື່ອນັ້ນເປັນຜົນຂອງພຣະວິນຍານບໍຣິສຸດ ແລະ ຈະເຕີບໃຫຍ່ຂຶ້ນກໍຕໍ່ເມື່ອໄດ້ຮັບການທະນຸຖະໜອມເອົາໃຈໃສ່ເທົ່ານັ້ນ. ບໍ່ມີຜູ້ໃດຈະມີຄວາມເຊື່ອທີ່ເຂັ້ມແຂງໄດ້ໂດຍປາສະຈາກຄວາມພະຍາຍາມອັນແນ່ວແນ່. ຄວາມບໍ່ເຊື່ອຈະເພີ່ມທະວີຂຶ້ນເມື່ອມີການສົ່ງເສີມ. ຖ້າແທນທີ່ຈະພິຈາລະນາຫຼັກຖານທີ່ພຣະເຈົ້າປະທານໃຫ້ເພື່ອຄ້ຳຊູຄວາມເຊື່ອຂອງພວກເຂົາ, ມະນຸດປ່ອຍຕົວເອງໃຫ້ສົງໄສ ແລະ ຈັບຜິດ, ພວກເຂົາກໍຈະພົບວ່າຄວາມສົງໄສຂອງຕົນເພີ່ມຂຶ້ນເລື້ອຍໆ. {GC 527.3}

## {GC 527.4}

ແຕ່ຜູ້ທີ່ສົງໄສໃນພຣະສັນຍາຂອງພຣະເຈົ້າ ແລະ ບໍ່ໄວ້ວາງໃຈໃນຂໍ້ຄຳພີທີ່ຢືນຢັນເຖິງພຣະຄຸນຂອງພຣະອົງກໍກຳລັງເຮັດໃຫ້ພຣະອົງເສຍພຣະກຽດ. ແບບຢ່າງຂອງພວກເຂົາແທນທີ່ຈະດຶງດູດຄົນອື່ນມາຫາພຣະຄຣິສ ກັບເຮັດໃຫ້ຄົນຫັນໜີຈາກພຣະອົງ. ພວກເຂົາຄືຕົ້ນໄມ້ທີ່ບໍ່ເກີດຜົນ ທີ່ແຜ່ງ່າໄມ້ອັນດຳມືດອອກໄປໄກ, ບັງແສງຕາເວັນຈາກຕົ້ນໄມ້ອື່ນ, ເຮັດໃຫ້ພືດເຫຼົ່ານັ້ນຫ່ຽວແຫ້ງ ແລະ ຕາຍໄປພາຍໃຕ້ຮົ່ມເງົາອັນໜາວເຢັນຂອງມັນ. ຜົນງານຊີວິດຂອງຄົນເຫຼົ່ານີ້ຈະກາຍເປັນພະຍານກ່າວໂທດພວກເຂົາຕະຫຼອດໄປ. ພວກເຂົາກຳລັງຫວ່ານເມັດພືດແຫ່ງຄວາມສົງໄສ ແລະ ການບໍ່ເຊື່ອ ເຊິ່ງຈະໃຫ້ຜົນເກັບກ່ຽວຢ່າງແນ່ນອນ. {GC 527.4}

## {GC 528.1}

ມີທາງດຽວເທົ່ານັ້ນສຳລັບຜູ້ທີ່ປາຖະໜາຢ່າງແທ້ຈິງທີ່ຈະຫຼຸດພົ້ນຈາກຄວາມສົງໄສ. ແທນທີ່ຈະຕັ້ງຂໍ້ສົງໄສ ແລະ ຈົ່ມວ່າສິ່ງທີ່ຕົນບໍ່ເຂົ້າໃຈ, ຈົ່ງໃຫ້ພວກເຂົາເອົາໃຈໃສ່ຕໍ່ແສງສະຫວ່າງທີ່ກຳລັງສ່ອງມານັ້ນ ແລ້ວຈະໄດ້ຮັບແສງສະຫວ່າງຫຼາຍຂຶ້ນ. ໃຫ້ພວກເຂົາເຮັດທຸກໜ້າທີ່ທີ່ເຂົ້າໃຈ ແລ້ວຄວາມເຂົ້າໃຈກໍຈະເພີ່ມຂຶ້ນ ຈົນເຂົາສາມາດເຮັດໜ້າທີ່ທີ່ປະຈຸບັນຍັງສົງໄສຢູ່. {GC 582.1}

## {GC 528.2}

### ຫົນທາງສູ່ໄຊຊະນະ

ຊາຕານສາມາດສ້າງຂອງປອມທີ່ຄ້າຍຄືຄວາມຈິງຫຼາຍຈົນຫຼອກລວງຄົນທີ່ຢາກຖືກຫຼອກ, ຄືຄົນທີ່ພະຍາຍາມຫຼີກລ່ຽງການປະຕິເສດຕົນເອງ ແລະ ການເສຍສະຫຼະຕາມທີ່ໍຄວາມຈິງຮຽກຮ້ອງ. ແຕ່ມັນບໍ່ສາມາດຄວບຄຸມຄົນທີ່ປາຖະໜາຢ່າງຈິງໃຈທີ່ຈະຮູ້ຄວາມຈິງ ບໍ່ວ່າຈະຕ້ອງແລກກັບສິ່ງໃດກໍຕາມ. ພຣະຄຣິສຊົງເປັນຄວາມຈິງ ແລະ ເປັນ “ເປັນຄວາມສະຫວ່າງແທ້ທີ່ໃຫ້ຄວາມສະຫວ່າງແກ່ມະນຸດທຸກຄົນທີ່ກຳລັງເຂົ້າມາໃນໂລກ.” (ໂຢຮັນ 1:9 LCV). ພຣະເຈົ້າຊົງສົ່ງພຣະວິນຍານແຫ່ງຄວາມຈິງມາເພື່ອນຳພາມະນຸດໄປສູ່ຄວາມຈິງທັງປວງ. ພຣະບຸດຂອງພຣະເຈົ້າໄດ້ປະກາດວ່າ: “ຈົ່ງສະແຫວງຫາແລ້ວພວກເຈົ້າຈະໄດ້ພົບ.” “ຖ້າຜູ້ໃດເລືອກທີ່ຈະເຮັດຕາມຄວາມປະສົງຂອງພຣະເຈົ້າ ຜູ້ນັ້ນກໍຈະຮູ້ວ່າຄຳສອນຂອງເຮົາມາຈາກພຣະເຈົ້າ.” (ມັດທາຍ 7:7 LCV; ໂຢຮັນ 7:17 LCV). {GC 528.2}

## {GC 528.3}

ຜູ້ຕິດຕາມພຣະຄຣິສຮູ້ພຽງເລັກນ້ອຍກ່ຽວກັບແຜນການທີ່ຊາຕານ ແລະ ພວກຂອງມັນວາງໄວ້ຕໍ່ສູ້ພວກເຂົາ. ແຕ່ພຣະອົງຜູ້ປະທັບຢູ່ໃນຟ້າສະຫວັນຈະຊະນະອຸບາຍເຫຼົ່ານີ້ ເພື່ອໃຫ້ສຳເລັດຕາມແຜນການອັນເລິກຊຶ້ງຂອງພຣະອົງ. ອົງພຣະຜູ້ເປັນເຈົ້າຍອມໃຫ້ໄພ່ພົນຂອງພຣະອົງຜ່ານການທົດລອງອັນຮ້ອນແຮງ ບໍ່ແມ່ນຍ້ອນພຣະອົງພໍພຣະໄທໃນຄວາມທຸກທໍລະມານ ແຕ່ເພາະຂະບວນການນີ້ຈຳເປັນຕໍ່ໄຊຊະນະຄັ້ງສຸດທ້າຍຂອງພວກເຂົາ. ພຣະອົງບໍ່ຂັດຂວາງບໍ່ໃຫ້ພວກເຂົາຖືກທົດລອງ ເພາະຈະຂັດກັບສະຫງ່າຣາສີຂອງພຣະອົງ ດ້ວຍວ່າຈຸດປະສົງຂອງການທົດສອບຄວາມເຊື່ອແມ່ນເພື່ອກຽມພວກເຂົາໃຫ້ຕ້ານທານການລໍ້ລວງທັງປວງຂອງຄວາມຊົ່ວ. {GC 528.3}

## {GC 529.1}

ບໍ່ວ່າຈະເປັນຄົນຊົ່ວ ແລະ ພວກຜີມານຊາຕານ, ທັງໝົດນີ້ບໍ່ສາມາດຂັດຂວາງວຽກງານຂອງພຣະເຈົ້າ ຫຼື ປິດກັ້ນພຣະອົງຈາກໄພ່ພົນຂອງພຣະອົງໄດ້ ຖ້າພວກເຂົາສຳນຶກຜິດດ້ວຍການນອບນ້ອມຖ່ອມໃຈ, ສາລະພາບຄວາມຜິດບາບ, ປະຖິ້ມຄວາມບາບຂອງຕົນ ແລະ ຍຶດໝັ້ນໃນພຣະສັນຍາຂອງພຣະອົງດ້ວຍຄວາມເຊື່ອ. ການລໍ້ລວງທັງປອງ ແລະ ແຮງຕໍ່ຕ້ານທຸກຢ່າງ ບໍ່ວ່າຈະເປີດເຜີຍ ຫຼື ລັບໆ ສາມາດຕ້ານທານໄດ້ “ບໍ່ແມ່ນໂດຍກຳລັງທາງທະຫານ ຫຼື ໂດຍກຳລັງຂອງເຈົ້າເອງ ແຕ່ໂດຍພຣະວິນຍານຂອງເຮົາ.” (ເຊກາຣີຢາ 4:6). {GC 529.1}

## {GC 529.2}

“ຕາຂອງອົງພຣະຜູ້ເປັນເຈົ້າເຝົ້າເບິ່ງຄົນຊອບທຳ ແລະ ຫູຂອງພຣະອົງຮັບຟັງຄຳອະທິຖານຂອງພວກເຂົາ…ຖ້າພວກເຈົ້າກະຕືລືລົ້ນໃນການເຮັດດີ ຜູ້ໃດຈະມາເຮັດຮ້າຍພວກເຈົ້າໄດ້?” (1 ເປໂຕ 3:12, 13). ເມື່ອບາລາອາມຖືກລໍ້ລວງດ້ວຍຄຳສັນຍາເລື່ອງລາງວັນອັນລ້ຳຄ່າ, ລາວໄດ້ໃຊ້ເວດມົນຕໍ່ສູ້ຊາວອິສຣາເອນ ແລະ ໄດ້ຖວາຍເຄື່ອງບູຊາແດ່ພຣະເຈົ້າເພື່ອຈະສາບແຊ່ງປະຊາກອນຂອງພຣະອົງ. ໃນຄາວນັ້ນພຣະວິນຍານຂອງພຣະເຈົ້າໄດ້ຫ້າມບາລາອາມບໍ່ໃຫ້ກ່າວຄຳສາບແຊ່ງຕາມທີ່ລາວຢາກກ່າວ, ຈົນລາວເຖິງກັບຮ້ອງອອກມາວ່າ: “ເຮົາຈະສາບແຊ່ງຄົນທີ່ພຣະເຈົ້າບໍ່ສາບແຊ່ງໄດ້ຢ່າງໃດ? ຫຼືປະນາມຄົນທີ່ພຣະເຈົ້າຢາເວບໍ່ໄດ້ປະນາມກໍບໍ່ຫ່ອນໄດ້.” “ຂໍໃຫ້ຂ້າພະເຈົ້າສິ້ນຊີບດັ່ງປະຊາຊົນຂອງພຣະເຈົ້າຄົນໜຶ່ງ; ຂໍໃຫ້ຂ້າພະເຈົ້າຕາຍຢ່າງສຸກລົ້ນເໝືອນດັ່ງຄົນຜູ້ໜຶ່ງທີ່ຊອບທຳ.” ເມື່ອລາວຖວາຍບູຊາອີກ ຜູ້ເຜີຍພຣະທຳຊົ່ວກ່າວວ່າ, “[**Need to find a version that works. Lev 23:20–21**]” “ບໍ່ມີເວດມົນຄາຖາໃດດອກ ແລະ ບໍ່ມີວິຊາອາຄົມໃດເລີຍ ເຊິ່ງຈະນຳມາໃຊ້ຕໍ່ສູ້ກັບຊົນຊາດອິດສະຣາເອນໄດ້. ບັດນີ້ ປະຊາຊົນທັງຫລາຍຈະເວົ້າເຖິງຊາດອິດສະຣາເອນ ວ່າ ເບິ່ງແມ! ສິ່ງທີ່ພຣະເຈົ້າກຳລັງໄດ້ເຮັດສຳລັບພວກເຂົາ.” ມີການສ້າງແທ່ນບູຊາເປັນເທື່ອທີສອງ ແລະ ບາລາອາມພະຍາຍາມກ່າວຄຳສາບແຊ່ງ, ແຕ່ກັບກ່າວຄຳຂອງພຣະວິນຍານບໍຣິສຸດໃຫ້ກ່າວເຖິງແມ່ນຈະບໍ່ເຕັມໃຈ ໂດຍກ່າວເຖິງຄວາມຈະເລີນຮຸ່ງເຮືອງຂອງປະຊາກອນທີ່ພຣະເຈົ້າຊົງເລືອກໄວ້ ແລະ ປະນາມຄວາມໂງ່ ແລະ ຄວາມປອງຮ້າຍຂອງສັດຕູຂອງພວກເຂົາ. “ຜູ້ໃດອວຍພອນຊາດອິດສະຣາເອນນັ້ນ ຜູ້ນັ້ນຈະໄດ້ຮັບຄຳອວຍພອນຄືນ ແລະ ຜູ້ໃດສາບແຊ່ງຊາດອິດສະຣາເອນ ຜູ້ນັ້ນຈະໄດ້ຖືກສາບແຊ່ງຕອບ.” (ຈົດເຊັນບັນຊີ 23:8, 10, 20, 21, 23; 24:9). {GC 529.2}

## {GC 529.3}

ໃນເວລານັ້ນປະຊາຊົນອິສຣາເອນຈົງຮັກພັກດີຕໍ່ພຣະເຈົ້າ. ຕາບໃດທີ່ພວກເຂົາຍັງເຊື່ອຟັງພຣະບັນຍັດຂອງພຣະອົງ, ບໍ່ມີອຳນາດໃດຂອງມະນຸດ ຫຼື ຊາຕານທີ່ຈະເອົາຊະນະພວກເຂົາໄດ້. ຄຳສາບແຊ່ງທີ່ບາລາອາມບໍ່ໄດ້ຮັບອະນຸຍາດໃຫ້ກ່າວຕໍ່ປະຊາຊົນຂອງພຣະເຈົ້ານັ້ນ ໄດ້ຕົກໃສ່ພວກເຂົາໃນທີ່ສຸດໂດຍລາວສາມາດຫຼອກລວງພວກເຂົາໃຫ້ເຮັດບາບ. ເມື່ອລະເມີດພຣະບັນຍັດຂອງພຣະເຈົ້າ, ພວກເຂົາກໍແຍກຈາກພຣະອົງ ແລະ ຖືກປະໄວ້ໃຫ້ສຳຜັດກັບອຳນາດການທຳລາຍຂອງຊາຕານ. {GC 529.3}

## {GC 530.1}

ຊາຕານຮູ້ດີວ່າ ແມ່ນແຕ່ຄົນທີ່ອ່ອນແອທີ່ສຸດທີ່ອາໄສຢູ່ໃນຄວາມຮັກຂອງພຣະຄຣິສກໍຍັງເຂັ້ມແຂງກວ່າຊາຕານ ແລະ ບັນດາທູດບໍລິວານຂອງມັນ. ຖ້າຊາຕານປາກົດຕົວຢ່າງເປີດເຜີຍ ມັນກໍຈະຖືກຕໍ່ຕ້ານ. ດັ່ງນັ້ນ ມັນຈຶ່ງພະຍາຍາມລໍ້ໃຫ້ທະຫານຂອງພຣະຄຣິສອອກຈາກທີ່ໝັ້ນອັນເຂັ້ມແຂງ, ໃນຂະນະທີ່ມັນຊຸ່ມຢູ່ກັບກອງກຳລັງຂອງມັນ ພ້ອມທີ່ຈະທຳລາຍທຸກຄົນທີ່ບຸກລຸກເຂົ້າມາໃນເຂດຂອງມັນ. ພວກເຮົາຈະປອດໄພໄດ້ດ້ວຍການເພິ່ງພາພຣະເຈົ້າດ້ວຍຄວາມນອບນ້ອມຖ່ອມຕົນ ແລະ ເຊື່ອຟັງພຣະບັນຍັດທຸກຂໍ້ຂອງພຣະອົງເທົ່ານັ້ນ. {GC 530.1}

## {GC 530.2}

ບໍ່ມີໃຜປອດໄພໄດ້ແມ່ນແຕ່ໜຶ່ງວັນ ຫຼື ຊົ່ງໂມງໜຶ່ງຖ້າຂາດການອະທິຖານ. ພວກເຮົາຄວນອ້ອນວອນຂໍສະຕິປັນຍາຈາກພຣະເຈົ້າເພື່ອຈະເຂົ້າໃຈພຣະຄຳຂອງພຣະອົງເປັນພິເສດ. ພຣະຄຳພີໄດ້ເປີດເຜີຍອຸບາຍຂອງຊາຕານ ແລະ ວິທີທີ່ຈະຕ້ານທານມັນໄດ້. ຊາຕານຊຳນານໃນການອ້າງພຣະຄຳພີ. ມັນຕີຄວາມໝາຍຂໍ້ພຣະຄຳ ໂດຍຫວັງວ່າຈະເຮັດໃຫ້ພວກເຮົາສະດຸດລົ້ມ. ພວກເຮົາຄວນສຶກສາພຣະຄຳພີດ້ວຍຄວາມຖ່ອມໃຈ ໂດຍບໍ່ລືມວ່າພວກເຮົາຕ້ອງການເພິ່ງພິງພຣະເຈົ້າຢູ່ສະເໝີ. ໃນຂະນະທີ່ພວກເຮົາຕ້ອງລະວັງອຸບາຍຂອງຊາຕານຢູ່ຕະຫຼອດເວລາ, ພວກເຮົາຄວນອະທິຖານດ້ວຍຄວາມເຊື່ອຢ່າງບໍ່ຢຸດບໍ່ເຊົາວ່າ: “ຂໍຢ່ານຳພວກຂ້ານ້ອຍເຂົ້າໄປໃນການທົດລອງ.” (ມັດທາຍ 6:13 LCV). {GC 530.2}
