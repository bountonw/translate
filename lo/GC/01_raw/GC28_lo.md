---
chapter:
  number: 28
  title:
    lo: ການພິພາກສາ
    en: Facing Life’s Record
---

## {GC 479.1}

### ເປີ້ມບັນທຶກໃນສະຫວັນ

“ໃນຂະນະທີ່ຂ້າພະເຈົ້າກຳລັງເບິ່ງຢູ່ນັ້ນ ກໍມີບັນລັງຫຼາຍອັນໄດ້ຖືກນຳມາຕັ້ງໄວ້. ເພິ່ນຜູ້ມີຊີວິດຢູ່ຕະຫຼອດໄປ ໄດ້ນັ່ງຢູ່ເທິງບັນລັງອັນໜຶ່ງໃນຈຳນວນບັນລັງເຫຼົ່ານີ້. ເຄື່ອງນຸ່ງຂອງເພິ່ນຂາວເໝືອນຫິມະ ຜົມຂອງເພິ່ນເໝືອນຂົນແກະບໍຣິສຸດຜຸດຜ່ອງ. ບັນລັງຂອງເພິ່ນທີ່ຢູ່ເທິງລໍ້ກໍເປັນໄຟລຸກໄໝ້ຢູ່ ແລະ ມີແປວໄຟຟົ້ງອອກຈາກທີ່ນັ້ນ. ມີຫຼາຍພັນຄົນບົວລະບັດຮັບໃຊ້ເພິ່ນຢູ່ທີ່ນັ້ນ ແລະ ມີຫຼາຍລ້ານຄົນຢືນຢູ່ຊ້ອງໜ້າເພິ່ນ. ສານເລີ່ມການພິພາກສາ ແລະ ໜັງສືຕ່າງໆ ກໍຖືກເປີດອອກ.” (ດານີເອນ 7:9–10) {GC 479.1}

## {GC 479.2}

ນິມິດນີ້ໄດ້ສະແດງໃຫ້ຜູ້ເຜີຍພຣະທຳດານີເອນເຫັນເຖິງວັນສຳຄັນຍິ່ງໃຫຍ່ເມື່ອອຸປະນິໄສ ແລະ ວິຖີຊີວິດຂອງມະນຸດທຸກຄົນຈະຖືກທົບທວນຄືນຕໍ່ໜ້າຜູ້ພິພາກສາພິພົບໂລກ ແລະ ທຸກຄົນຈະໄດ້ຮັບ “ຕາມການກະທຳຂອງຕົນ.” (ມັດທາຍ 16:27). “ຜູ້ມີຊີວິດຢູ່ຕະຫຼອດໄປ” ກໍຄືພຣະເຈົ້າພຣະບິດາ. ຜູ້ຂຽນເພງສັນລະເສີນກ່າວວ່າ: “ກ່ອນທີ່ພູຜາປ່າໄມ້ຖືກສ້າງຂຶ້ນມາ ກ່ອນທີ່ໂລກເຮົາດຳລົງຄົງຕົວຢູ່ຢ່າງນີ້ ພຣະອົງເປັນພຣະເຈົ້າອົງເປັນຢູ່ຊົ່ວນິຣັນການ ແລະ ເປັນພຣະເຈົ້າທີ່ດຳລົງຢູ່ສືບໄປເປັນນິດ. ” (ເພງສັນລະເສີນ 90:2). ພຣະບິດາຊົງເປັນຕົ້ນກຳເນີດຂອງທຸກຊີວິດ ແລະ ແຫຼ່ງທີ່ມາຂອງກົດບັນຍັດທັງປວງ, ພຣະອົງຈະຊົງເປັນປະທານໃນການພິພາກສາ. ບັນດາທູດສະຫວັນບໍລິສຸດຈຳນວນ ‘ນັບເປັນພັນໆ ລ້ານໆ’ ກໍມາຮ່ວມໃນການພິພາກສາອັນຍິ່ງໃຫຍ່ນີ້ໃນຖານະພຍານ ແລະ ຜູ້ຮັບໃຊ້. {GC 479.2}

## {GC 479.3}

“ຂ້າພະເຈົ້າເຫັນຜູ້ໜຶ່ງເໝືອນບຸດມະນຸດ ສະເດັດມາພ້ອມດ້ວຍໝູ່ເມກແຫ່ງຟ້າສະຫວັນ ພຣະອົງສະເດັດເຂົ້າໄປໃກ້ ແລະ ເຂົ້າເຝົ້າອົງຜູ້ດຳລົງຢູ່ຕັ້ງແຕ່ດຶກດຳບັນ” “ເພິ່ນໄດ້ຮັບສິດອຳນາດ, ກຽດຕິຍົດ ແລະອຳນາດແຫ່ງການເປັນໃຫຍ່ ຈົນວ່າທຸກຊົນຊາດ, ທຸກເຊື້ອຊາດ ແລະທຸກພາສາໄດ້ຮັບໃຊ້ເພິ່ນ. ສິດອຳນາດຂອງເພິ່ນຈະດຳລົງຢູ່ຕະຫຼອດໄປ ແລະອານາຈັກຂອງເພິ່ນກໍຈະບໍ່ສິ້ນສຸດເປັນຈັກເທື່ອ.” (ດານີເອນ 7:13 TNCV, 14). ການສະເດັດມາຂອງພຣະຄຣິສທີ່ບັນລະຍາຍໄວ້ນີ້ບໍ່ແມ່ນການສະເດັດມາສູ່ແຜ່ນດິນໂລກຄັ້ງທີສອງຂອງພຣະອົງ. ພຣະອົງສະເດັດມາຫາ “ຜູ້ມີຊີວິດຢູ່ຕະຫຼອດໄປ” ໃນສະຫວັນເພື່ອຮັບເອົາອຳນາດການປົກຄອງ, ສະຫງ່າຣາສີ ແລະ ຣາຊອານາຈັກ, ເຊິ່ງຈະຖືກມອບໃຫ້ພຣະອົງເມື່ອສຳເລັດວຽກງານໃນຖານະຜູ້ເປັນກາງລະຫວ່າງພຣະເຈົ້າກັບມະນຸດ. ການສະເດັດມາຄັ້ງນີ້, ບໍ່ແມ່ນການສະເດັດມາຄັ້ງທີສອງຂອງພຣະອົງທີ່ໄດ້ຖືກພະຍາກອນໄວ້ລ່ວງໜ້າວ່າຈະເກີດຂຶ້ນເມື່ອສິ້ນສຸດ 2,300 ວັນໃນປີ 1844. ເຫຼົ່າທູດສະຫວັນໄດ້ຕິດຕາມມະຫາປະໂຣຫິດຜູ້ຍິ່ງໃຫຍ່ຂອງພວກເຮົາເມື່ອພຣະອົງສະເດັດເຂົ້າສູ່ສະຖານທີ່ສັກສິດທີ່ສຸດ. ພຣະອົງປະທັບຢູ່ຕໍ່ພຣະພັກພຣະເຈົ້າເພື່ອປະກອບພາລະກິດສຸດທ້າຍໃນຖານະມະຫາປະໂຣຫິດເພື່ອມະນຸດ. ໃນທີ່ນັ້ນພຣະອົງຈະດຳເນີນການພິພາກສາແບບສືບສວນ ແລະ ລຶບລ້າງຄວາມຜິດບາບໃຫ້ແກ່ທຸກຄົນທີ່ມີສິດໄດ້ຮັບພຣະພອນນີ້. {GC 479.3}

## {GC 480.1}

ໃນພິທີທີ່ເຮັດໃນສະໄໝພຣະຄຳພີເດີມນັ້ນ, ມີພຽງແຕ່ຜູ້ທີ່ມາຫາພຣະເຈົ້າດ້ວຍການສາລະພາບ ແລະ ການກັບໃຈໃໝ່ເທົ່ານັ້ນທີ່ໄດ້ມີສ່ວນໃນພິທີກຳຂອງວັນລຶບລ້າງບາບ, ກໍຄືຄົນທີ່ບາບຂອງພວກເຂົາໄດ້ຖືກໂອນໄປຍັງສະຖານນະມັດສະການໂດຍຜ່ານເລືອດຂອງເຄື່ອງບູຊາໄຖ່ບາບ. ໃນທຳນອງດຽວກັນ, ໃນວັນຍິ່ງໃຫຍ່ແຫ່ງການລຶບລ້າງບາບຄັ້ງສຸດທ້າຍ ແລະ ການພິພາກສາແບບສືບສວນ, ຈະພິຈາລະນາສະເພາະຄະດີຂອງຜູ້ທີ່ອ້າງຕົນວ່າເປັນໄພ່ພົນຂອງພຣະເຈົ້າເທົ່ານັ້ນ. ການພິພາກສາຄົນຊົ່ວເປັນວຽກງານອີກຢ່າງໜຶ່ງຕ່າງຫາກ ແລະ ຈະເກີດຂຶ້ນໃນພາຍຫຼັງ. “ການພິພາກສາຈະເລີ່ມຂຶ້ນທີ່ຄົວເຮືອນຂອງພຣະເຈົ້າ ແລະ ຖ້າການພິພາກສາເລີ່ມຕົ້ນທີ່ພວກເຮົາກ່ອນ ແລ້ວຜົນທີ່ຈະໄດ້ຮັບຂອງບັນດາຜູ້ທີ່ບໍ່ເຊື່ອຟັງຂ່າວປະເສີດຂອງພຣະເຈົ້າຈະເປັນຢ່າງໃດ?” (1 ເປໂຕ 4:17). {GC 480.1}

## {GC 480.2}

ເປີ້ມບັນທຶກໃນສະຫວັນທີ່ຈົດບັນທຶກຊື່ ແລະ ການກະທຳຂອງມະນຸດຈະເປັນຕົວກຳນົດຜົນຂອງການພິພາກສາ. ຜູ້ເຜີຍພຣະທຳດານີເອນກ່າວວ່າ: “ສານເລີ່ມການພິພາກສາ ແລະ ໜັງສືຕ່າງໆ ກໍຖືກເປີດອອກ” ແລະ ໂຢຮັນເມື່ອອະທິບາຍເຫດການດຽວກັນ ກໍເວົ້າຕື່ມວ່າ: “ມີໜັງສືອີກເຫຼັ້ມໜຶ່ງກໍໄດ້ເປີດອອກເໝືອນກັນ ເຊິ່ງເປັນໜັງສືແຫ່ງຊີວິດ. ຜູ້ທີ່ຕາຍແລ້ວກໍຖືກພິພາກສາຕາມການກະທຳທີ່ພວກເຂົາໄດ້ເຮັດຕາມທີ່ໄດ້ບັນທຶກໄວ້ໃນໜັງສືເຫຼົ່ານັ້ນ.” (ພຣະນິມິດ 20:12 LCV). {GC 480.2}

## {GC 480.3}

ໜັງສືແຫ່ງຊີວິດໄດ້ບັນທຶກລາຍຊື່ຂອງທຸກຄົນທີ່ເຄີຍຮັບໃຊ້ພຣະເຈົ້າ. ພຣະເຢຊູຊົງກ່າວແກ່ພວກສາວົກຂອງພຣະອົງວ່າ: “ຈົ່ງຍິນດີ ເພາະຊື່ຂອງພວກເຈົ້າຖືກຈົດໄວ້ແລ້ວໃນສະຫວັນ” (ລູກາ 10:20 LCV). ອາຈານໂປໂລໄດ້ເວົ້າເຖິງເພື່ອນຮ່ວມງານທີ່ສັດຊື່ວ່າ “ຄົນເຫຼົ່ານີ້ມີຊື່ຢູ່ໃນທະບຽນແຫ່ງຊີວິດແລ້ວ.” (ຟີລິບປອຍ 4:3 LCV). ດານີເອນໄດ້ເຫັນໃນນິມິດວ່າຈະມີ “ການລຳບາກໜັກເກີດຂື້ນຢ່າງບໍ່ເຄີຍມີມາ” ແລະ ປະກາດວ່າໄພ່ພົນຂອງພຣະເຈົ້າຈະໄດ້ຮັບການຊ່ວຍກູ້, “ຄືທຸກຄົນທີ່ຈະມີຊື່ພົບຂຽນໄວ້ໃນໜັງສືນັ້ນ.” ສ່ວນໂຢຮັນກ່າວວ່າມີແຕ່ຜູ້ທີ່ມີຊື່ “ຈົດໄວ້ໃນໜັງສືແຫ່ງຊີວິດຂອງລູກແກະຂອງພຣະເຈົ້າ” ເທົ່ານັ້ນທີ່ຈະໄດ້ເຂົ້າໄປໃນນະຄອນຂອງພຣະເຈົ້າ. (ດານີເອນ 12:1 ສະບັບລາວບູຮານ; ພຣະນິມິດ 21:27 LCV). {GC 480.3}

## {GC 481.1}

ມີ “ໜັງສືທີ່ລະນຶກ” ຢູ່ຕໍ່ພຣະພັກພຣະເຈົ້າ ທີ່ບັນທຶກການກະທຳດີຂອງ “ຄົນທັງຫຼາຍທີ່ຢ້ານຢຳພຣະເຢໂຮວາ ແລະ ສຳລັບຄົນທັງຫຼາຍທີ່ຄິດເຖິງນາມຊື່ຂອງພຣະອົງ.” (ມາລາກີ 3:16 ສະບັບລາວບູຮານ). ຖ້ອຍຄຳແຫ່ງຄວາມເຊື່ອ ແລະ ການກະທຳແຫ່ງຄວາມຮັກຂອງພວກເຂົາໄດ້ຖືກບັນທຶກໄວ້ໃນສະຫວັນ. ເນເຫມີຢາອ້າງເຖິງເລື່ອງນີ້ໂດຍກ່າວວ່າ: “ຂໍຊົງໂຜດຈົດຈຳສິ່ງດີໆ ທັງໝົດເຫຼົ່ານີ້ ທີ່ຂ້ານ້ອຍໄດ້ເຮັດສຳລັບວິຫານຂອງພຣະເຈົ້າຂອງຂ້ານ້ອຍ.” (ເນເຫມີຢາ 13:14). ໃນໜັງສືທີ່ລະນຶກຂອງພຣະເຈົ້າ ຫຼື ທີ່ສະບັບ TH1940 ເອີ້ນວ່າ “ໜັງສືບັນທຶກຄວາມຈຳ,” ທຸກການກະທຳທີ່ຊອບທຳຈະຄົງຢູ່ຕະຫຼອດໄປ. ທຸກຄັ້ງທີ່ມີການຕໍ່ຕ້ານການທົດລອງ, ທຸກຄັ້ງທີ່ເອົາຊະນະຄວາມຊົ່ວ ແລະ ທຸກຖ້ອຍຄຳແຫ່ງຄວາມເມດຕາ ລ້ວນຖືກບັນທຶກໄວ້ຢ່າງຄົບຖ້ວນ. ນອກຈາກນັ້ນ, ທຸກຄັ້ງທີ່ມີການເສຍສະລະ, ທຸກຄັ້ງທີ່ຕ້ອງທົນຕໍ່ຄວາມທຸກ ແລະ ຄວາມໂສກເສົ້າເພື່ອພຣະຄຣິສກໍຖືກບັນທຶກໄວ້ເຊັ່ນກັນ. ຜູ້ຂຽນເພງສັນລະເສີນກ່າວວ່າ: “ພຣະອົງຮູ້ວ່າຂ້ານ້ອຍຖືກເດືອດຮ້ອນສໍ່າໃດ ຈຶ່ງຊົງບັນຈຸນໍ້າຕາໃສ່ແກ້ວໄວ້. ນໍ້າຕາຂອງຂ້ານ້ອຍໄດ້ຖືກບັນທຶກໄວ້ໃນປຶ້ມບັນຊີຂອງພຣະອົງແລ້ວບໍ່ແມ່ນຫຼື?” (ເພງສັນລະເສີນ 56:8). {GC 481.1}

## {GC 481.2}

### ບັນທຶກຄວາມລັບ

ມີການບັນທຶກບາບຂອງມະນຸດໄວ້ເຊັ່ນກັນ. “ພຣະເຈົ້າຈະຕັດສິນທຸກສິ່ງທີ່ພວກເຮົາເຮັດ ບໍ່ວ່າດີຫຼືຊົ່ວ ແມ່ນແຕ່ສິ່ງທີ່ພວກເຮົາໄດ້ເຮັດໃນທີ່ລັບລີ້ດ້ວຍ.” (ປັນຍາຈານ 12:14). ພຣະຜູ້ຊ່ວຍໃຫ້ລອດຊົງກ່າວວ່າ: “ໃນວັນພິພາກສາ ມະນຸດຈະຕ້ອງຮັບຜິດຊອບຕໍ່ຖ້ອຍຄຳເປົ່າໆ ທຸກຄຳທີ່ພວກເຂົາເວົ້າອອກມາ, ເພາະເຈົ້າຈະພົ້ນໂທດໄດ້ກໍດ້ວຍຄຳເວົ້າຂອງເຈົ້າ ແລະ ເຈົ້າຈະຖືກໂທດກໍດ້ວຍຄຳເວົ້າຂອງເຈົ້າ.” (ມັດທາຍ 12:36, 37 LCV). ເຈດຕະນາ ແລະ ແຮງຈູງໃຈລັບໆ ທັງໝົດລ້ວນຖືກບັນທຶກໄວ້ໃນປຶ້ມຢ່າງບໍ່ມີຄວາມຜິດພາດ, ດ້ວຍວ່າພຣະເຈົ້າຈະ “ນຳເອົາສິ່ງທີ່ເຊື່ອງໄວ້ຢູ່ໃນຄວາມມືດມາສູ່ຄວາມສະຫວ່າງ ແລະ ຈະເປີດເຜີຍບັນດາແຮງຈູງໃຈທີ່ຢູ່ໃນໃຈ.” (1 ໂກຣິນໂທ 4:5 LCV). “ຂໍ້ຄວາມນີ້ຂຽນໄວ້ຕໍ່ໜ້າເຮົາ…ພຣະເຢໂຮວາກ່າວວ່າ ‘ທັງການອະທຳຂອງພວກທ່ານກັບການອະທຳຂອງປູ່ຍ່າຕາຍາຍນັ້ນ.’” (ເອຊາຢາ 65:6, 7 ສະບັບລາວບູຮານ). {GC 481.2}

## {GC 482.1}

ການກະທຳຂອງແຕ່ລະຄົນຖືກນຳມາພິຈາລະນາຕໍ່ພຣະພັກພຣະເຈົ້າ ແລະ ຖືກຈົດບັນທຶກໄວ້ວ່າສັດຊື່ຫຼືບໍ່ສັດຊື່. ຢູ່ຂ້າງຊື່ຂອງທຸກຄົນໃນເປີ້ມບັນທຶກແຫ່ງສະຫວັນ ທູດສະຫວັນໄດ້ຈົດບັນທຶກທຸກສິ່ງຢ່າງລະອຽດທີ່ສຸດ: ບໍ່ວ່າຈະເປັນຄຳເວົ້າຜິດໆ, ການກະທຳທີ່ເຫັນແກ່ຕົວ, ໜ້າທີ່ທີ່ບໍ່ໄດ້ເຮັດສຳເລັດ, ບາບທີ່ເຊື່ອງຊ້ອນ ແລະ ການປອມແປງຢ່າງມີເລ່ຫຼ່ຽມ. ນອກຈາກນີ້ຍັງບັນທຶກການບໍ່ເອົາໃຈໃສ່ຕໍ່ຄຳເຕືອນ ຫຼື ຄຳຕິຕຽນຈາກສະຫວັນ, ເວລາທີ່ເສຍໄປລ້າໆ, ໂອກາດທີ່ບໍ່ໄດ້ໃຊ້ໃຫ້ເປັນປະໂຫຍດ, ແລະ ການກະທຳທີ່ສົ່ງຜົນດີ ຫຼື ຜົນຮ້າຍຕໍ່ຄົນອື່ນ ເຊິ່ງມີຜົນສະທ້ອນອັນກວ້າງໄກ. {GC 482.1}

## {GC 482.2}

### ມາດຕະຖານແຫ່ງການພິພາກສາ

ພຣະບັນຍັດຂອງພຣະເຈົ້າເປັນມາດຕະຖານທີ່ຈະໃຊ້ໃນການພິພາກສາເພື່ອທົດສອບອຸປະນິໄສ ແລະ ຊີວິດຂອງມະນຸດ. ກະສັດໂຊໂລໂມນກ່າວວ່າ: “ຈົ່ງຢ້ານຢຳພຣະເຈົ້າ ແລະ ຈົງຖືຮັກສາຄຳສັ່ງທັງຫຼາຍຂອງພຣະອົງ ເຫດວ່າການນີ້ເປັນສັບພະທຸກສິ່ງແກ່ມະນຸດ, ເຫດວ່າພຣະເຈົ້າຈະຕັດສິນກິດຈະການທຸກປະການ.” (ປັນຍາຈານ 12:13, 14 ສະບັບລາວບູຮານ). ອັກຄະສາວົກຢາໂກໂບເຕືອນພວກພີ່ນ້ອງຂອງເພິ່ນວ່າ: “ເຈົ້າທັງຫຼາຍຈົ່ງເວົ້າ ແລະ ເຮັດເໝືອນຢ່າງຄົນທີ່ກຳລັງຈະໄດ້ຮັບການພິພາກສາດ້ວຍກົດທີ່ໃຫ້ມີເສລີພາບ.” (ຢາໂກໂບ 2:12). {GC 482.2}

## {GC 482.3}

ໃນການພິພາກສານັ້ນ “ຄົນທີ່ຖືວ່າສົມຄວນ” ຈະໄດ້ມີສ່ວນໃນການຟື້ນຄືນຊີວິດຂອງຜູ້ຊອບທຳ. ພຣະເຢຊູຊົງກ່າວວ່າ: “ຄົນທີ່ຖືວ່າສົມຄວນມີສ່ວນໃນຍຸກທີ່ຈະມາເຖິງ ແລະ ໃນການເປັນຄືນມາຈາກຕາຍນັ້ນ…ພວກເຂົາຈະເປັນເໝືອນເທວະດາທີ່ຕາຍບໍ່ເປັນ. ພວກເຂົາເປັນລູກຂອງພຣະເຈົ້າ ເພາະພວກເຂົາເປັນລູກແຫ່ງການເປັນຄືນມາຈາກຕາຍ.” (ລູກາ 20:35, 36 LCV). ພຣະອົງຊົງປະກາດອີກວ່າ “ຜູ້ທີ່ເຮັດດີກໍຈະເປັນຄືນມາສູ່ຊີວິດ.” (ໂຢຮັນ 5:29 LCV). ຜູ້ຊອບທຳທີ່ລ່ວງລັບໄປແລ້ວຈະບໍ່ເປັນຄືນມາຈົນກວ່າຈະມີການພິພາກສາທີ່ປະກາດວ່າພວກເຂົາສົມຄວນໄດ້ຮັບ “ການເປັນຄືນມາສູ່ຊີວິດ.” ສະນັ້ນ, ພວກເຂົາຈະບໍ່ໄດ້ປາກົດຕົວຢູ່ທີ່ບັນລັງພິພາກສາໃນເວລາທີ່ມີການກວດສອບບັນທຶກ ແລະ ຕັດສິນຄະດີຂອງພວກເຂົາ. {GC 482.3}

## {GC 482.4}

ພຣະເຢຊູຈະປາກົດໃນຖານະຜູ້ວິງວອນແທນພວກເຂົາຕໍ່ພຣະພັກພຣະເຈົ້າ. “ຖ້າຜູ້ໃດເຮັດບາບ ພວກເຮົາກໍມີຜູ້ແກ້ຄວາມຕໍ່ພຣະບິດາເຈົ້າຄືພຣະເຢຊູຄຣິສເຈົ້າ ອົງຜູ້ຊອບທຳ.” (1 ໂຢຮັນ 2:1 LCV). “ເພາະພຣະຄຣິສເຈົ້າບໍ່ໄດ້ເຂົ້າສູ່ສະຖານນະມັດສະການທີ່ມະນຸດສ້າງຂຶ້ນ ເຊິ່ງເປັນພຽງແບບຈຳລອງມາຈາກຂອງແທ້, ພຣະອົງເຂົ້າສູ່ສະຫວັນໂດຍກົງ, ບັດນີ້ ໄດ້ປາກົດຢູ່ຕໍ່ໜ້າພຣະເຈົ້າເພື່ອພວກເຮົາທັງຫຼາຍ.” “ເຫດສະນັ້ນ ພຣະອົງຈຶ່ງສາມາດຊ່ວຍບັນດາຜູ້ທີ່ມາຫາພຣະເຈົ້າໂດຍທາງພຣະອົງໄດ້ຢ່າງສົມບູນ ເພາະພຣະອົງມີຊີວິດຢູ່ເພື່ອຈະອ້ອນວອນເພື່ອພວກເຂົາສະເໝີ.” (ເຮັບເຣີ 9:24 LCV; 7:25 LCV). {GC 482.4}

## {GC 483.1}

ເມື່ອເປີດປື້ມບັນທຶກໃນການພິພາກສາ, ຊີວິດຂອງທຸກຄົນທີ່ເຄີຍມີຄວາມເຊື່ອໃນພຣະເຢຊູຈະຖືກທົບທວນຕໍ່ພຣະພັກພຣະເຈົ້າ. ພຣະເຢຊູຊົງເຮັດໜ້າທີ່ຜູ້ອ້ອນວອນເພື່ອເຮົາ ຊົງນຳສະເໜີຄະດີຂອງທຸກຊົ່ວອາຍຸຕາມລຳດັບຕັ້ງແຕ່ສະໄໝເລິ່ມຕົ້ນຈົນປິດທ້າຍກັບຜູ້ທີ່ຍັງມີຊີວິດຢູ່. ມີການກວດສອບທຸກຊື່ ແລະ ມີການພິຈາລະນາທຸກຄະດີຢ່າງຖີ່ຖ້ວນ. ບາງຄົນຖືກຍອມຮັບ, ບາງຄົນຖືກປະຕິເສດ. ຖ້າຜູ້ໃດມີຄວາມບາບທີ່ຍັງຢູ່ໃນປຶ້ມບັນທຶກເຫຼົ່ານັ້ນໂດຍຍັງບໍ່ໄດ້ປະຖິ້ມ ແລະ ຍັງບໍ່ໄດ້ຮັບການອະໄພ, ຊື່ຂອງຜູ້ນັ້ນຈະຖືກລຶບອອກຈາກໜັງສືແຫ່ງຊີວິດ ແລະ ການກະທຳດີຂອງລາວຈະຖືກລຶບອອກຈາກໜັງສືທີ່ລະນຶກຂອງພຣະເຈົ້າ. ພຣະຜູ້ເປັນເຈົ້າຊົງກ່າວກັບໂມເຊວ່າ: “ຜູ້ໃດເຮັດບາບຕໍ່ສູ້ເຮົາ ເຮົາຈະລຶບຊື່ຜູ້ນັ້ນອອກຈາກປື້ມບັນຊີຂອງເຮົາ.” (ອົບພະຍົບ 32:33). ສ່ວນຜູ້ເຜີຍພຣະທຳເອເຊກຽນກ່າວວ່າ: “ຖ້າຄົນຊອບທຳຜູ້ໜຶ່ງເຊົາເຮັດການດີ ແລະ ເລີ່ມເຮັດແຕ່ການຊົ່ວ…ການດີທີ່ລາວໄດ້ເຮັດມານັ້ນ ຈະບໍ່ມີຜູ້ໃດລະນຶກເຖິງເລີຍ.” (ເອເຊກຽນ 18:24). {GC 483.1}

## {GC 483.2}

ທຸກຄົນທີ່ໄດ້ກັບໃຈຈາກຄວາມບາບຢ່າງແທ້ຈິງ ແລະ ຮັບເຊື່ອວ່າພຣະໂລຫິດຂອງພຣະຄຣິສເປັນເຄື່ອງບູຊາໄຖ່ບາບຂອງຕົນ ໄດ້ຮັບຄຳວ່າ “ອະໄພ” ຈົດໄວ້ຄຽງຂ້າງຊື່ຂອງຕົນໃນປື້ມບັນທຶກແຫ່ງສະຫວັນ. ເມື່ອພວກເຂົາມີສ່ວນຮ່ວມໃນຄວາມຊອບທຳຂອງພຣະຄຣິສ ແລະ ມີອຸປະນິໄສສອດຄ່ອງກັບພຣະບັນຍັດຂອງພຣະເຈົ້າ ບາບຂອງພວກເຂົາກໍຈະຖືກລຶບລ້າງອອກໄປ ແລະ ພຣະເຈົ້າຈະຖືວ່າພວກເຂົາສົມຄວນໄດ້ຮັບຊີວິດນິຣັນ. ອົງພຣະຜູ້ເປັນເຈົ້າຊົງປະກາດໂດຍຜ່ານຜູ້ເຜີຍພຣະທຳເອຊາຢາວ່າ: “ເຮົາຄືພຣະອົງນັ້ນຜູ້ລຶບລ້າງຄວາມລະເມີດຂອງເຈົ້າດ້ວຍເຫັນແກ່ເຮົາເອງ ແລະ ເຮົາຈະບໍ່ຈົດຈຳບັນດາບາບຂອງເຈົ້າໄວ້.” (ເອຊາຢາ 43:25 TKJV). ພຣະເຢຊູກ່າວວ່າ: “ຜູ້ທີ່ມີໄຊຊະນະ ຜູ້ນັ້ນຈະໄດ້ຫົ່ມເຄື່ອງຂາວ ແລະເຮົາຈະບໍ່ລຶບຊື່ຂອງຜູ້ນັ້ນອອກຈາກທະບຽນແຫ່ງຊີວິດ, ແຕ່ເຮົາຈະຮັບຮອງຊື່ຜູ້ນັ້ນຊ້ອງພຣະພັກພຣະບິດາເຈົ້າຂອງເຮົາ ແລະຕໍ່ໜ້າຝູງເທວະດາຂອງພຣະອົງ.” “ຜູ້ໃດກໍຕາມຍອມຮັບເຮົາຕໍ່ໜ້າມະນຸດ, ເຮົາກໍຈະຍອມຮັບຜູ້ນັ້ນຕໍ່ໜ້າພຣະບິດາເຈົ້າຂອງເຮົາໃນສະຫວັນເໝືອນກັນ. ແຕ່ຜູ້ໃດທີ່ປະຕິເສດເຮົາຕໍ່ໜ້າມະນຸດ, ເຮົາກໍຈະປະຕິເສດຜູ້ນັ້ນຕໍ່ໜ້າພຣະບິດາເຈົ້າຂອງເຮົາໃນສະຫວັນ.” (ພຣະນິມິດ 3:5; ມັດທາຍ 10:32, 33 LCV). {GC 483.2}

## {GC 483.3}

ເຖິງແມ່ນວ່າມະນຸດຈະສົນໃຈການຕັດສິນຂອງສານຫຼາຍປານໃດກໍຕາມ ກໍຍັງສົມທຽບບໍ່ໄດ້ກັບຄວາມສົນໃຈຂອງເຫຼົ່າທູດສະຫວັນເມື່ອລາຍຊື່ທີ່ຈາລຶກໄວ້ໃນໜັງສືແຫ່ງຊີວິດຖືກນຳມາທົບທວນຕໍ່ໜ້າພຣະພັກພຣະເຈົ້າ. ພຣະເຢຊູຊົງຂໍໃຫ້ທຸກຄົນທີ່ມີໄຊຊະນະໂດຍຄວາມເຊື່ອໃນພຣະໂລຫິດຂອງພຣະອົງນັ້ນ ໄດ້ຮັບການອະໄພການລະເມີດຂອງພວກເຂົາ, ໃຫ້ພວກເຂົາໄດ້ຮັບການຟື້ນຟູຄືນສູ່ບ້ານເດີມໃນສວນເອເດນ ແລະ ໄດ້ສວມມົງກຸດເປັນຜູ້ຮັບມໍລະດົກຮ່ວມກັນກັບພຣະອົງໃນ “ອານາຈັກດັ້ງເດີມ” (ມີກາ 4:8 THSV). ຊາຕານພະຍາຍາມຫຼອກລວງ ແລະ ລໍ້ລວງມະນຸດຊາດ ເພື່ອຂັດຂວາງແຜນການຂອງພຣະເຈົ້າໃນການສ້າງມະນຸດກໍຕາມ; ແຕ່ບັດນີ້ພຣະຄຣິສຊົງຂໍຮ້ອງໃຫ້ແຜນການນີ້ສຳເລັດເໝືອນດັ່ງມະນຸດບໍ່ເຄີຍຫຼົງໃນຄວາມບາບ. ສຳລັບໄພ່ພົນຂອງພຣະອົງນັ້ນ ພຣະອົງບໍ່ພຽງແຕ່ຂໍໃຫ້ພວກເຂົາໄດ້ຮັບການອະໄພ ແລະ ຄວາມຊອບທຳຢ່າງຄົບຖ້ວນເທົ່ານັ້ນ, ແຕ່ຍັງຂໍໃຫ້ພວກເຂົາມີສ່ວນໃນພຣະຣັດສະໝີພາບຂອງພຣະອົງ ແລະ ຮ່ວມນັ່ງເທິງບັນລັງນຳພຣະອົງອີກດ້ວຍ. {GC 483.3}

## {GC 484.1}

ໃນຂະນະທີ່ພຣະເຢຊູກຳລັງອ້ອນວອນເພື່ອຜູ້ທີ່ໄດ້ຮັບພຣະຄຸນຂອງພຣະອົງ, ຊາຕານກໍກ່າວຫາພວກເຂົາຕໍ່ພຣະພັກພຣະເຈົ້າວ່າເປັນຜູ້ລະເມີດ. ມັນໄດ້ພະຍາຍາມຊັກນຳຄົນຂອງພຣະອົງໃຫ້ສົງໄສ ແລະ ເຮັດໃຫ້ພວກເຂົາສູນເສຍຄວາມໝັ້ນໃຈໃນພຣະເຈົ້າ. ມັນພະຍາຍາມແຍກພວກເຂົາອອກຈາກຄວາມຮັກຂອງພຣະອົງ ແລະ ຊັກນຳພວກເຂົາໃຫ້ລ່ວງລະເມີດພຣະບັນຍັດຂອງພຣະອົງ. ບັດນີ້ມັນຊີ້ໃສ່ບັນທຶກຊີວິດຂອງຄົນເຫຼົ່ານີ້ ແລະ ອ້າງວ່າພວກເຂົາເປັນຂອງມັນ ຍ້ອນຄວາມບົກພ່ອງໃນຕົວຕົນ, ການກະທຳທີ່ບໍ່ເໝືອນພຣະຄຣິສທີ່ໄດ້ສ້າງຄວາມອັບອາຍໃຫ້ແກ່ພຣະຜູ້ໄຖ່ຂອງພວກເຂົາ ແລະ ຍ້ອນຄວາມບາບທັງໝົດທີ່ມັນໄດ້ລໍ້ລວງໃຫ້ພວກເຂົາເຮັດ. {GC 484.1}

## {GC 484.2}

### ຊົງລຶບລ້າງຄວາມບາບ

ພຣະເຢຊູບໍ່ໄດ້ແກ້ຕົວໃຫ້ກັບຄວາມຜິດບາບຂອງຄົນເຫຼົ່ານີ້ ແຕ່ພຣະອົງຊົງຊີ້ໃຫ້ເຫັນການກັບໃຈໃໝ່ ແລະ ຄວາມເຊື່ອຂອງພວກເຂົາ. ເມື່ອຂໍການອະໄພໃຫ້ແກ່ພວກເຂົາ ພຣະອົງຊົງຍົກພຣະຫັດທີ່ມີຮອຍບາດແຜຂຶ້ນຕໍ່ພຣະພັກພຣະບິດາ ແລະ ຕໍ່ໜ້າເຫຼົ່າທູດສະຫວັນໂດຍກ່າວວ່າ: “ເຄື່ອງບູຊາທີ່ພຣະເຈົ້າພໍພຣະໄທນັ້ນ ແມ່ນຈິດວິນຍານທີ່ຖ່ອມຕົວລົງ ພຣະເຈົ້າບໍ່ໄດ້ຊົງລັງກຽດຈິດໃຈທີ່ຖ່ອມຕົວລົງ ແລະການກັບໃຈໃໝ່ແທ້.” (ເພງສັນລະເສີນ 51:17). ພຣະອົງຊົງກ່າວຕໍ່ຊາຕານຜູ້ກ່າວຫາໄພ່ພົນຂອງພຣະອົງວ່າ: “ມານຊາຕານເອີຍ ຂໍໃຫ້ພຣະເຈົ້າຢາເວລົງໂທດເຈົ້າເຖີດ ຂໍໃຫ້ພຣະເຈົ້າຢາເວອົງຊົງຮັກນະຄອນເຢຣູຊາເລັມລົງໂທດເຈົ້າ. ຊາຍຄົນນີ້ເປັນດັ່ງດົ້ນຟືນທີ່ມີໄຟລຸກໄໝ້ຢູ່.” (ເຊກາຣີຢາ 3:2). ພຣະຄຣິສຈະຊົງຫຸ້ມຫໍ່ຜູ້ທີ່ສັດຊື່ຂອງພຣະອົງດ້ວຍຄວາມຊອບທຳຂອງພຣະອົງເອງ ເພື່ອພຣະອົງຈະນຳພວກເຂົາມາຢູ່ຕໍ່ພຣະພັກພຣະບິດາເປັນ “ຄຣິສຕະຈັກທີ່ສະຫງ່າງາມ, ປາດສະຈາກຮອຍດ່າງ ຫຼື ຮອຍຫຍໍ່ ຫຼື ຕຳໜິໃດໆ.” (ເອເຟໂຊ 5:27 LCV). ຊື່ຂອງພວກເຂົາຖືກບັນທຶກໄວ້ໃນໜັງສືແຫ່ງຊີວິດ ແລະ ມີຖ້ອຍຄຳຂຽນໄວ້ກ່ຽວກັບພວກເຂົາວ່າ: “ພວກເຂົາຈະຍ່າງໄປກັບເຮົາ, ນຸ່ງຊຸດສີຂາວ, ເພາະພວກເຂົາສົມຄວນແລ້ວ.” (ພຣະນິມິດ 3:4 LCV). {GC 484.2}

## {GC 485.1}

 {GC 485.1}

## {GC 485.2}

 {GC 485.2}

## {GC 485.3}

 {GC 485.3}

## {GC 486.1}

### ຕາມກຳນົດເວລາ

 {GC 486.1}

## {GC 486.2}

 {GC 486.2}

## {GC 486.3}

 {GC 486.3}

## {GC 487.1}

 {GC 487.1}

## {GC 487.2}

 {GC 487.2}

## {GC 487.3}

### ຄວາມເຫັນແກ່ຕົວຖືກເປີດເຜີຍ

 {GC 487.3}

## {GC 488.1}

 {GC 488.1}

## {GC 488.2}

 {GC 488.2}

## {GC 488.3}

 {GC 488.3}

## {GC 489.1}

### ການວິງວອນຂອງພຣະຄຣິສ

 {GC 489.1}

## {GC 489.2}

 {GC 489.2}

## {GC 489.3}

 {GC 489.3}

## {GC 490.1}

 {GC 490.1}

## {GC 490.2}

### ຊະຕາກຳຂອງທຸກຄົນຖືກຊີ້ຂາດ

 {GC 490.2}

## {GC 491.1}

 {GC 491.1}

## {GC 491.2}

 {GC 491.2}
