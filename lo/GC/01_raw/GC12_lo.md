---
chapter:
  number: 12
  title:
    lo: ການປະຕິຮູບໃນປະເທດຝຣັ່ງ
    en: The French Reformation
---

### ຄວາມຂັດແຍ້ງສືບຕໍ່ຫຼາຍປີ

## {GC 211.1}

ການປະທ້ວງແຫ່ງເມືອງສະປາຍ ແລະ ການປະກາດຫຼັກຂໍ້ເຊື່ອທີ່ເມືອງອອກເບີກ<!-- #segment-separator --> ອັນເປັນເຄື່ອງໝາຍແຫ່ງໄຊຊະນະຂອງການປະຕິຮູບໃນເຢຍລະມັນ, <!-- #segment-separator --> ໄດ້ຖືກຕາມດ້ວຍຄວາມຂັດແຍ້ງ ແລະ ຄວາມມືດມົນເປັນເວລາຫຼາຍປີ.<!-- #segment-separator -->ຄວາມແຕກແຍກໃນກຸ່ມຜູ້ສະໜັບສະໜູນຂະບວນການປະຕິຮູບ, ແລະ ການຖືກໂຈມຕີຈາກພວກສັດຕູທີ່ມີອໍານາດ, ເຮັດໃຫ້ນີກາຍໂປຣແຕັສຕັງອ່ອນແອ <!-- #segment-separator --> ຈົນເບິ່ງຄືວ່າຈະຕ້ອງຖືກທໍາລາຍຢ່າງສິ້ນເຊີງ.<!-- #segment-separator -->ຫຼາຍພັນຄົນໄດ້ຜະນຶກການເປັນພະຍານດ້ວຍເລືອດຂອງຕົນ.<!-- #segment-separator -->ເກີດສົງຄາມກາງເມືອງ; <!-- #segment-separator --> ຝ່າຍໂປຣແຕັສຕັງຖືກໜຶ່ງໃນສະມາຊິກທີ່ເປັນຕົວຕັ້ງຕົວຕີທໍລະຍົດ, <!-- #segment-separator --> ເປັນເຫດໃຫ້ພວກເຈົ້າແຂວງຝ່າຍການປະຕິຮູບທີ່ສູງສະຫງ່າທີ່ສຸດຕົກຢູ່ໃນກໍາມືຂອງຈັກກະພັດ<!-- #segment-separator --> ແລະ ຖືກລາກເປັນຊະເລີຍຕາມເມືອງຕ່າງໆ.<!-- #segment-separator -->ແຕ່ໃນເວລາທີ່ເພິ່ນເບິ່ງຄືມີໄຊຊະນະນັ້ນ,ຈັກກະພັດເຖິ່ງຄາວທີ່ຕ້ອງປະລະໄຊ.<!-- #segment-separator -->ເພິ່ນໄດ້ເຫັນເຫຍື່ອຖືກ(ກອບກູ້/ແຍ້ງ/ຍາດ)ອອກຈາກ(ກຳ)ມື<!-- #segment-separator --> ແລະ ໃນທີ່ສຸດກໍຕ້ອງປະກາດການຍອມຮັບຕໍ່ຫຼັກຄໍາສອນ<!-- #segment-separator --> ເຊິ່ງເພິ່ນໄດ້ທຸ້ມເທຊີວິດເພື່ອທໍາລາຍ.<!-- #segment-separator -->ເພິ່ນໄດ້ເອົາອານາຈັກ, ຊັບສົມບັດ ແລະ ຊີວິດເອງມາເດີມພັນ<!-- #segment-separator --> ເພື່ອທໍາລາຍຄຳສອນທີ່ເພິ່ນເຫັນວ່ານອກຮີດ.<!-- #segment-separator -->ບັດນີ້ເພິ່ນເຫັນກອງທັບຂອງເພິ່ນຖືກທຳລາຍໃນສະໜາມຮົບ,<!-- #segment-separator --> ເງີນຄຳໃນກອງຄັງຖືກໃຊ້ໃຈຈົນແຫ້ງ<!-- #segment-separator --> ແລະ ປະຊາຊົນໃນອານາຈັກທັງຫຼາຍຂອງເພິ່ນຂູ່ວ່າຈະກະບົດ, <!-- #segment-separator --> ໃນຂະນະດຽວກັນນັ້ນ ຄວາມເຊື່ອທີ່ເພິ່ນພະຍາຍາມສະກັດກັ້ນຢ່າງໄຮ້ປະໂຫຍດກໍາລັງຂະຫຍາຍອອກໄປໃນທຸກແຫ່ງຫົນ.<!-- #segment-separator -->ທີ່ຜ່ານມານີ້ຊານສ໌ທີ 5 ໄດ້ສູ້ຮົບກັບພຣະເຈົ້າຜູ້ຊົງຣິດທານຸພາບສູງສຸດ.<!-- #segment-separator -->ພຣະເຈົ້າຊົງກ່າວວ່າ: “ໃຫ້ມີແສງແຈ້ງສ່ອງຂຶ້ນ” (ປະຖົມການ 1:3),<!-- #segment-separator --> ແຕ່ຈັກກະພັດພະຍາຍາມຮັກສາຄວາມມືດໃຫ້ຄົງຢູ່.”<!-- #segment-separator -->ຄວາມຕັ້ງໃຈຂອງເພິ່ນໄດ້ຫຼົ້ມແຫຼວ;<!-- #segment-separator --> ແລ້ວໃນສະພາບທີ່ແກ່ກ່ອນໄວ<!-- #segment-separator --> ແລະ ອ່ອນເພຍ(ເມື່ອຍແຮງ)ຈາກການດີ້ນລົນອັນຍາວນານ,<!-- #segment-separator --> ເພິ່ນຈຶ່ງສະຫຼະລາຊະບັນລັງ ແລະ ໄປຈຳສີນໃນອາຮາມນັກບວດ. {GC 211.1}

## {GC 211.2}

ໃນປະເທດສວິສເຊີແລນ, ຄືກັບໃນເຢຍລະມັນ, <!-- #segment-separator -->ໄດ້ເກີດວັນເວລາທີ່ມືດມົນສໍາລັບຂະບວນການປະຕິຮູບ.<!-- #segment-separator -->ເຖິງແມ່ນວ່າມີຫຼາຍກຸ່ມເມືອງທີ່ຮັບເອົາຫຼັກຄວາມເຊື່ອຂອງຝ່າຍປະຕິຮູບ,<!-- #segment-separator --> ແຕ່ກໍຍັງມີບາງຄົນຫຼັບຫູຫຼັບຕາຍຶດຄຳສອນຂອງຄຣິສຕະຈັກໂຣມເອົາໄວ້ໝັ້ນ.<!-- #segment-separator -->ໃນທີ່ສຸດການຂົ່ມເຫັງຜູ້ທີ່ປາຖາໜາທີ່ຈະຮັບເອົາຄວາມຈິງເປັນເຫດໃຫ້ເກີດສົງຄາມກາງເມືອງ.<!-- #segment-separator -->ສວິງລີ ແລະ ຫຼາຍຄົນທີ່ຮ່ວມກັບເພິ່ນໃນການປະຕິຮູບນັ້ນ<!-- #segment-separator --> ໄດ້ຫຼົ້ມຕາຍໃນສະໜາມຮົບອັນນອງເລືອດທີ່ກາເປນ (Cappel).<!-- #segment-separator -->ເອໂກລຳພາດິອັສໄດ້ຮັບບາດເຈັບໃນການສູ້ຮົບດັ່ງກ່າວ<!-- #segment-separator --> ແລະ ເສຍຊີວິດບໍ່ດົນຫຼັງຈາກນັ້ນ.<!-- #segment-separator -->ຄຣິສຕະຈັກໂຣມສະຫຼອງໄຊຊະນະ<!-- #segment-separator --> ແລະ ໃນຫຼາຍບ່ອນເບິ່ງຄືວ່າກຳລັງຈະໄດ້ທຸກສິ່ງທີ່ສູນເສຍໄປນັ້ນກັບຄືນມາ.<!-- #segment-separator -->ແຕ່ພຣະເຈົ້າຜູ້ຊົງມີແຜນການອັນໝັ້ນຄົງນິຣັນ(ນັ້ນ)<!-- #segment-separator --> ບໍ່ໄດ້ປະຖິ້ມໄພ່ພົນ ຫຼື ວຽກງານຂອງພຣະອົງ.<!-- #segment-separator -->ພຣະຫັດຂອງພຣະອົງຈະຊົງປົດປ່ອຍພວກເຂົາ.<!-- #segment-separator -->ໃນດິນແດນຕ່າງໆ, ພຣະອົງຊົງຮຽກເອີ້ນຄົນງານເພື່ອສືບຕໍ່ວຽກງານການປະຕິຮູບ. {GC 211.2}

ໃນປະເທດຝຣັ່ງ, ກ່ອນທີ່ຊື່ລູເທີໄດ້ຈະເປັນທີ່ຮູ້ຈັກໃນຖານະນັກປະຕິຮູບ, (ແສງອະລຸນເລີ່ມເບີກຟັ້າ)ແລ້ວ.

### ເລີເຟວ ແລະ ແຟໂຣ

## {GC 212.1}

ໜຶ່ງໃນຜູ້ທໍາອິດທີ່ຮັບແສງສະຫວ່າງນັ້ນ (ແມ່ນ/ຄື)ຊາຍຊະລາຊື່ເລີເຟວ (Lefevre),<!-- #segment-separator --> ເປັນຜູ້ທີ່ມີຄວາມຮູ້ຈາກການສຶກສາຮ່ຳຮຽນຢ່າງກວ້າງຂວາງ,<!-- #segment-separator --> ເປັນອາຈານສອນຢູ່ມະຫາວິທະຍາໄລ(ນະຄອນ)ປາຣີ,<!-- #segment-separator --> ແລະ ເປັນຜູ້ສະໜັບສະໜູນລະບອບສັນຕະປາປາຢ່າງຈິງໃຈ ແລະ ກະຕືລືລົ້ນ.<!-- #segment-separator -->ໃນຂະນະທີ່ ຄົ້ນຄ້ວາໜັງສືບູຮານ<!-- #segment-separator --> ເພິ່ນໄດ້ພົບເຈີພຣະຄໍາພີ<!-- #segment-separator --> ຈຶ່ງນຳມາປະກອບເຂົ້າໃນການສອນນັກສຶກສາຂອງຕົນ. {GC 212.1}

## {GC 212.2}

ເລີເຟວເທີດທູນບູຊາພວກນັກບຸນຢ່າງໃຈຈົດໃຈຈໍ່,<!-- #segment-separator --> ແລະ ຫາກໍເລີ່ມລົງມືຂຽນປະຫວັດສາດຂອງພວກນັກບຸນ<!-- #segment-separator --> ແລະ ຄົນທັງຫຼາຍທີ່ສະຫຼະຊີວິດຍ້ອນຄວາມເຊື່ອ<!-- #segment-separator -->ຕາມທີ່ປາກົດໃນຕໍານານຕ່າງໆ ຂອງຄຣິສຕະຈັກໂຣມ.<!-- #segment-separator -->ນີ້ແມ່ນວຽກງານທີ່ໜັກໜ່ວງ,<!-- #segment-separator --> ແຕ່ຫຼັງຈາກທີ່ຂຽນໄປຫຼາຍພໍສົມຄວນແລ້ວ,<!-- #segment-separator --> ເພິ່ນຄິດວ່າບາງທີອາດຈະມີຂໍ້ມູນໃນພຣະຄຳພີທີ່ເປັນປະໂຫຍດສຳຫຼັບງານຂຽນໃນຄັ້ງນີ້<!-- #segment-separator --> ເພິ່ນຈຶ່ງເລີ່ມສຶກສາພຣະຄຳພີເພື່ອປະກອບສ່ວນໃນໜັງສືດັ່ງກ່າວ.<!-- #segment-separator -->ແທ້ຈິງແລ້ວເພິ່ນໄດ້ອ່ານເຈີປະຫວັດຂອງນັກບຸນຫຼາຍຄົນໃນພຣະຄຳພີ,<!-- #segment-separator --> ແຕ່ບໍ່ແມ່ນດັ່ງທີ່ປາກົດຢູ່ໃນປະຕິທິນຂອງຄຣິສຕະຈັກໂຣມ.<!-- #segment-separator -->ຄວາມສະຫວ່າງຈາກພຣະເຈົ້າໄດ້ສ່ອງແຈ້ງເຂົ້າມາໃນຈິດໃຈຂອງເພິ່ນ.<!-- #segment-separator -->ດ້ວຍຄວາມປະຫລາດໃຈ ແລະ ຄວາມກຽດຊັງເພິ່ນຈຶ່ງຫັນ(ໜີ)(ໄປ)ຈາກໂຄງການສ່ວນຕົວ<!-- #segment-separator -->ເພື່ອອຸທິດຕົນໃນການສຶກສາຄົ້ນຄວ້າ ແລະການແປ່ງປັນພຣະຄໍາຂອງພຣະເຈົ້າ.<!-- #segment-separator -->ໃນບໍ່ຊ້າບໍ່ດົນເພິ່ນກໍເລີ່ນສອນຄວາມຈິງອັນລ້ຳຄ່າເຊິ່ງເພິ່ນໄດ້ຄົ້ນພົບໃນພຣະຄຳພີ. {GC 212.2}

## {GC 212.3}

ໃນປີ 1512, ກ່ອນທີ່ລູເທີ ຫຼື ສວິງລີໄດ້ເລີ່ມການປະຕິຮູບ,<!-- #segment-separator --> ທ່ານເລີເຟວໄດ້ຂຽນວ່າ:<!-- #segment-separator --> “ແມ່ນພຣະເຈົ້າຜູ້ຊົງໃຫ້ເຮົາມີຄວາມຊອບທໍາໂດຍຄວາມເຊື່ອ,<!-- #segment-separator --> ເຊິ່ງລ້ວນແຕ່ເປັນພຣະຄຸນທີ່ໃຫ້ຄວາມຊອບທຳນັ້ນສຳລັບຊີວິດນິຣັນ.”<!-- #segment-separator --> (ໄວລີ, ເຫຼັ້ມ 13, ບົດ 1).<!-- #segment-separator -->ເພິ່ນພະຈາລະນາເຖິງຄວາມລັບເລິກຂອງການຊົງໄຖ່ແລ້ວຈຶ່ງຮ້ອງອອກມາວ່າ:<!-- #segment-separator --> “ໂອ້, ການແລກປ່ຽນອັນລ້ຳເລີດທີ່ເກີນບັນລະຍາຍ,<!-- #segment-separator --> ພຣະອົງຜູ້ບໍ່ມີບາບຖືກຕັດສິນລົງໂທດ ໃນຂະນະທີ່ຄົນຜິດໄດ້ຮັບອິດສະຫຼະ; <!-- #segment-separator --> ພຣະອົງຜູ້ທີ່ຊົງໃຫ້ພຣະພອນໄດ້ຖືກສາບແຊ່ງ ແລະ ຜູ້ທີ່ຕ້ອງຄຳສາບແຊ່ງກໍໄດ້ຮັບພຣະພອນ;<!-- #segment-separator --> ພຣະອົງຜູ້ໃຫ້ຊີວິດໄດ້ເສຍຊີວິດ ແລະ ຜູ້ມີສະພາບເໝືອນຄົນຕາຍກັບມີຊີວິດ(ຢູ່);<!-- #segment-separator --> ພຣະອົງຜູ້ຊົງ(ມີ/ປະກອບດ້ວຍ)ສະຫງ່າຣາສີຊົງຖືກ(ປົກຄຸມ /ຫໍ່ຫຸ້ມ/ຮ້ອມລ້ອມ/ລ້ອມຮອບ)ດ້ວຍຄວາມມືດ ແລະ ຜູ້ທີ່ຮູ້ຈັກແຕ່ຄວາມສັບສົນກັບໄດ້ຮັບສະຫງ່າຣາສີ.”<!-- #segment-separator --> (ໂດບິນເຍ, ສະບັບຕີພິມທີ່ລອນດອນ, ເຫຼັ້ມ 12, ບົດ 2). {GC 212.3}

## {GC 213.1}

ໃນຂະນະທີ່ສອນວ່າສະຫງ່າຣາສີແຫ່ງຄວາມລອດເປັນຂອງພຣະເຈົ້າພຽງແຕ່ຜູ້ດຽວ,<!-- #segment-separator --> ເພິ່ນຍັງໄດ້ປະກາດວ່າໜ້າທີ່ຂອງການເຊື່ອຟັງເປັນຂອງມະນຸດ.<!-- #segment-separator -->ເພິ່ນກ່າວວ່າ: “ຖ້າທ່ານເປັນສະມາຊິກຂອງຄຣິສຕະຈັກຂອງພຣະຄຣິສແລ້ວ,<!-- #segment-separator --> ທ່ານກໍເປັນອະໄວຍະວະສ່ວນໜຶ່ງໃນພຣະກາຍຂອງພຣະອົງ;<!-- #segment-separator --> ແລ້ວຖ້າທ່ານເປັນສ່ວນໜຶ່ງໃນພຣະກາຍຂອງພຣະອົງ<!-- #segment-separator --> ກໍສະແດງວ່າທໍາມະຊາດຂອງພຣະເຈົ້າດຳລົງຢູ່ໃນທ່ານ...”<!-- #segment-separator -->ໂອ້, ຖ້າຫາກມະນຸດສາມາດເຂົ້າໃຈຢ່າງຖ່ອງແທ້ເຖິງສິດທິພິເສດນີ້ໄດ້,<!-- #segment-separator --> ພວກເຂົາຈະມີຊີວິດທີ່ບໍລິສຸດຜຸດຜ່ອງປາດສະຈາກຄວາມຊົ່ວຂະໜາດໃດ, <!-- #segment-separator --> ແລະ ເມື່ອປຽບທຽບກັບສະຫງ່າຣາສີທີ່ຢູ່ພາຍໃນຕົນກັບສະຫງ່າຣາສີທີ່ຕາບໍ່ສາມາດເຫັນໄດ້ ພວກເຂົາຈະຖືວ່າສະຫງ່າຣາສີທັງໝົດຂອງໂລກນີ້ບໍ່ມີຄ່າຫຍັງເລີຍ.”<!-- #segment-separator --> (ໂດບິນເຍ, ສະບັບຕີພິມທີ່ລອນດອນ, ເຫຼັ້ມ 12, ບົດ 2). {GC 213.1}

## {GC 213.2}

ມີນັກສຶກສາບາງຄົນຂອງເລີເຟວທີ່ໄດ້ຮັບຟັງການສອນຂອງເພິ່ນຢ່າງກະຕືລືລົ້ນ<!-- #segment-separator --> ແລະ ຫຼັງຈາກເພິ່ນເສຍຊີວິດ ພວກເຂົາຍັງສືບຕໍ່ປະກາດສັດຈະທຳຄວາມຈິງເປັນເວລານານ.<!-- #segment-separator -->ໜຶ່ງໃນນັ້ນຄື ວິນລຽມ ແຟໂຣ.<!-- #segment-separator -->ພໍ່ແມ່ຂອງເພິ່ນ(ເປັນຄົນທຳມະທຳໂມ/ເປັນຄົນເອົາໃຈໃສ່ເລື່ອງສາສະໜາ/)<!-- #segment-separator --> ແລະ ໄດ້ສອນເພິ່ນໃຫ້ເຊື່ອວາງໃຈໃນຄຳສອນຂອງຄຣິສຕະຈັກໂດຍບໍ່ຕ້ອງສົງໄສ.<!-- #segment-separator -->ເພິ່ນອາດກ່າວ(ກ່ຽວກັບ/ເຖິງ)ຕົວເອງຕາມຖ້ອຍຄຳຂອງອັກຄະສາວົກໂປໂລວ່າ:<!-- #segment-separator --> “ຂ້ານ້ອຍດຳເນີນຊີວິດໃນຖານະເປັນສະມາຊິກຂອງຄະນະຟາຣີຊາຍ ຄືພວກທີ່ຖືສາສະໜາຢ່າງເຄັ່ງຄັດທີ່ສຸດ.”<!-- #segment-separator --> (ກິດຈະການ 26:5).<!-- #segment-separator -->ເພິ່ນສັດທາໃນຄຣິສຕະຈັກໂຣມ(ຢ່າງໜັກ) ແລະ ມີຄວາມກະຕືລືລົ້ນຢ່າງຮຸນແຮງທີ່ຈະທໍາລາຍທຸກຄົນທີ່ກ້າຕໍ່ຕ້ານຄຣິສຕະຈັກ.<!-- #segment-separator -->ພາຍຫຼັງເພິ່ນໄດ້ກ່າວເຖິງຊີວິດຂອງຕົນໃນຊ່ວງນີ້ວ່າ: “ຂ້າພະເຈົ້າຈະກັດແຂ້ວເໝືອນກັບໝາປ່າທີ່ຮ້າຍກາດ<!-- #segment-separator -->ເມື່ອໄດ້ຍິນຜູ້ໃດເວົ້າຕໍ່ຕ້ານສັນຕະປາປາ.”<!-- #segment-separator --> (ໄວລີ, ເຫຼັ້ມ 13, ບົດ 2).<!-- #segment-separator -->ເພິ່ນໄດ້ບູຊາພວກນັກບຸນຢ່າງບໍ່ຮູ້ອິດຮູ້ເໝື່ອຍ<!-- #segment-separator --> ແລະ ໄປຢາມໂບດຕ່າງໆ ທົ່ວນະຄອນປາຣີກັບອາຈານເລີເຟວ <!-- #segment-separator --> ເພື່ອນະມັດສະການທີ່ແທ່ນບູຊາ ແລະ ປະດັບສານສັກສິດດ້ວຍຂອງຖວາຍ.<!-- #segment-separator -->ແຕ່ທັງໝົດນັ້ນບໍ່ສາມາດນໍາສັນຕິສຸກໃຫ້ຈິດໃຈໄດ້.<!-- #segment-separator -->ແຟໂຣສຳນຶກໃນຄວາມບາບຢ່າງຈັບໃຈ, ເຊິ່ງທຸກຢ່າງທີ່ເຮັດເພື່ອບຳເພັນບຸນກໍບໍ່ສາມາດລົບລ້າງຄວາມບາບເຫຼົ່ານັ້ນໄດ້.<!-- #segment-separator -->ເພິ່ນຟັງຖ້ອຍຄໍາຂອງອາຈານເລີເຟວເໝືອນເປັນສຽງທີ່ກ່າວຈາກສະຫວັນວ່າ:<!-- #segment-separator -->"ຄວາມລອດເປັນພຣະຄຸນ." "ຜູ້ບໍລິສຸດຖືກຕໍາໜິ, ແລະຜູ້ກະທໍາຜິດກໍຖືກປັບໃໝ." "ມັນເປັນໄມ້ກາງແຂນຂອງພຣະຄຣິດຜູ້ດຽວທີ່ເປີດປະຕູສະຫວັນແລະປິດປະຕູຂອງນາຮົກ." (ໄວລີ, ເຫຼັ້ມ 13, ບົດ 2). {GC 213.2}

## {GC 214.1}

ແຟໂຣຮັບເອົາຄວາມຈິງດ້ວຍຄວາມຍິນດີ.<!-- #segment-separator -->ການກັບໃຈຂອງເພິ່ນເໝືອນການກັບໃຈຂອງໂປໂລ, ເພິ່ນຈຶ່ງຫັນຈາກການເປັນທາດຂອງທຳນຽມທີ່ສືບທອດມາຈາກບັນພະບຸລຸດໄປສູ່ເສລີພາບຂອງລູກຂອງພຣະເຈົ້າ.<!-- #segment-separator -->ເພິ່ນກ່າວວ່າ: “ແທນທີ່ຈະມີຫົວໃຈໂຫດຫ້ຽມຂອງໝາປ່າທີ່ຮ້າຍກາດ” ເພິ່ນກັບມາ<!-- #segment-separator --> “ເໝືອນດັ່ງລູກແກະທີ່ອ່ອນໂຍນ ແລະ ບໍ່ມີພິດໄພ, ເພິ່ນໄດ້ຕັດໃຈຈາກສັນຕະປາປາຢ່າງສິ້ນເຊີງ ແລະ ມອບໃຫ້ພຣະເຢຊູຄຣິສ.”<!-- #segment-separator -->(ໂດບິນເຍ, ເຫຼັ້ມ 12, ບົດ 3). {GC 214.1}

### ເຈົ້າຄະນະປະຈຳເມືອງໂມ

## {GC 214.2}

ໃນຂະນະທີ່ເລີເຟວຍັງສືບຕໍ່ເຜີຍແຜ່ຄວາມສະຫວ່າງໃຫ້ກັບນັກສຶກສາຂອງເພິ່ນ,<!-- #segment-separator -->ແຟໂຣໄດ້ອອກໄປປະກາດຄວາມຈິງຕໍ່ປະຊາຊົນຢ່າງເປີດເຜີຍດ້ວຍຄວາມກະຕືລືລົ້ນໃນການຮັບໃຊ້ພຣະຄຣິສເໝືອນທີ່ຕົນເຄີຍມີເມື່ອຍັງຢູ່ຝ່າຍສັນຕະປາປາ.<!-- #segment-separator -->ໃນບໍ່ຊ້າມີເຈົ້າໜ້າທີ່ຄຣິສຕະຈັກຄົນໜຶ່ງ ຄືເຈົ້າຄະນະປະຈຳເມືອງໂມ ໄດ້ມາຮ່ວມ(ທີມ)ງານກັບພວກເຂົາ.<!-- #segment-separator -->ອາຈານຄົນອື່ນທີ່ມີຄວາມໂດດເດ່ນໃນເລື່ອງຄວາມສາມາດ ແລະ ວິຊາຄວາມຮູ້ໄດ້(ເຂົ້າ)ຮ່ວມໃນການປະກາດຂ່າວປະເສີດ(ນຳ/ດ້ວຍ),<!-- #segment-separator -->ແລະມີຄົນຮັບເຊື່ອຈາກທຸກຊົນຊັ້ນຂອງສັງຄົມຕັ້ງແຕ່ຄົນໃນບ້ານເຮືອນຂອງພວກຊ່າງສີມື, ຊາວບ້ານທຳມະດາ, ຈົນເຖິງຄົນໃນພະລາຊະວັງຂອງກະສັດ.<!-- #segment-separator -->ເອື້ອຍຂອງຟຣານຊິສທີ 1, ຜູ້ເປັນກະສັດຢູ່ໃນຂະນະນັ້ນ, ໄດ້ຮັບເຊື່ອໃນຄຳສອນຂອງຂະບວນການປະຕິຮູບສາສະໜາ.<!-- #segment-separator -->ກະສັດຟຣານຊິສເອງ ແລະແມ່ຂອງ(ກະສັດ/ເພິ່ນ)ເບິ່ງຄືວ່າຈະເຫັນດີກັບຄຳສອນດັ່ງກ່າວເປັນໄລຍະເວລາໜຶ່ງ,<!-- #segment-separator -->ພວກນັກປະຕິຮູບຈຶ່ງເຝົ້າຫວັງທີ່ຈະເຫັນວັນທີ່ຄົນທົ່ວປະເທດຝຣັ່ງໄດ້ຮັບເຊື່ອໃນຂ່າວປະເສີດ. {GC 214.2}

## {GC 214.3}

ແຕ່ພວກເຂົາບໍ່ໄດ້ສົມຫວັງ.<!-- #segment-separator -->ມີການທົດລອງ ແລະ ການກົດຂີ່ຂົ່ມເຫັງລໍຖ້າພວກສາວົກຂອງພຣະຄຣິສ.<!-- #segment-separator -->ເຖິງຢ່າງໃດກໍຕາມ, ດ້ວຍພຣະເມດຕາພຣະເຈົ້າຊົງປິດບັງເລື່ອງນີ້ໄວ້ຈາກຕາຂອງພວກເຂົາ.<!-- #segment-separator -->ມີຄວາມສະຫງົບສຸກຢູ່ຊ່ວງເວລາໜຶ່ງອັນເປັນໂອກາດໃຫ້ພວກເຂົາໄດ້ຮັບການເສີມແຮງເພື່ອຈະສາມາດຮັບມືກັບລົມພະຍຸ,<!-- #segment-separator -->ໃນເວລາດັ່ງກ່າວຂະບວນການປະຕິຮູບນັ້ນໄດ້ມີການຂະຫຍາຍກ້າວໜ້າຢ່າງໄວວາ.<!-- #segment-separator -->ເຈົ້າຄະນະປະຈຳເມືອງໂມໄດ້ເຮັດວຽກຢ່າງກະຕືລືລົ້ນໃນເຂດຮັບຜິດຊອບຂອງຕົນເອງເພື່ອສັ່ງສອນພວກບາດຫຼວງແລະປະຊາຊົນ.<!-- #segment-separator -->ເທົ່າທີ່ເປັນໄປໄດ້ພວກບາດຫຼວງທີ່ເຮັດຜິດສິນທໍາ ແລະຂາດການຮຽນຮູ້ຖືກປົດອອກຈາກຕຳແໜ່ງ ແລະ ມີການຕັ້ງຄົນທີ່ມີສິນທຳ ແລະການສຶກສາມາແທນທີ່.<!-- #segment-separator -->ເຈົ້າຄະນະປາຖະໜາຢ່າງຍິ່ງໃຫ້ສະມາຊິກຂອງເພິ່ນສາມາດເຂົ້າເຖິງພຣະຄໍາຂອງພຣະເຈົ້າໄດ້, ແລ້ວບໍ່ດົນກໍເປັນຢ່າງນັ້ນ.<!-- #segment-separator -->ເລີເຟວລົງມືເພື່ອແປພຣະຄໍາພີໃໝ່;<!-- #segment-separator -->ແລະໃນຂະນະທີ່ພຣະຄໍາພີພາສາເຢຍລະມັນຂອງລູເທີກຳລັງຕີພິມທີ່ເມືອງວິດເທັນເບີກນັ້ນ, ພຣະຄໍາພີໃໝ່ພາສາຝຣັ່ງໄດ້ຖືກພິມເຜີຍແຜ່ຢູ່ທີ່ເມືອງໂມ.<!-- #segment-separator -->ເຈົ້າຄະນະເມືອງທຸ້ມເທເຮັດວຽກໂດຍບໍ່ລົດລະ ແລະ ຈ່າຍເງີນໂດຍບໍ່ຫົດມືເພື່ອແຈກຢາຍພຣະຄຳພີໃນເຂັດຮັບຜິດຊອບຂອງຕົນ, <!-- #segment-separator -->ໃນບໍ່ດົນປະຊາຊົນຊາວເມືອງໂມຈຶ່ງໄດ້ເປັນເຈົ້າຂອງພຣະຄໍາພີ. {GC 214.3}

## {GC 215.1}

ນັກເດີນທາງທີ່ໃກ້ຕາຍເພາະຂາດນ້ຳຈະຮັບເອົານ້ຳຈາກຕານ້ຳໃສດ້ວຍຄວາມຍິນດີສັນໃດ, ຄົນເຫຼົ່ານີ້ກໍໄດ້ຮັບເອົາຂ່າວສານແຫ່ງສະຫວັນສັນນັ້ນ.<!-- #segment-separator -->ກະສິກອນທີ່ເຮັດວຽກຕາມທົ່ງໄຮ່ທົ່ງນາ ແລະ ຊ່າງສາຍຕ່າງໆ ທີ່ເຮັດວຽກສີມື, ຕ່າງຄົນຕ່າງເພິ່ມຄວາມສຸກໃຫ້ກັບວຽກງານປະຈໍາວັນໂດຍການເວົ້າເຖິງຄວາມຈິງອັນລໍ້າຄ່າຈາກພຣະຄໍາພີ.<!-- #segment-separator -->ໃນຕອນແລງ, ແທນທີ່ຈະໄປຫາຮ້ານເຫຼົ້າ, ພວກເຂົາໄດ້ມາເຕົ້າໂຮມກັນຢູ່ໃນບ້ານເຮືອນຂອງກັນແລະກັນ<!-- #segment-separator --> ເພື່ອອ່ານພຣະຄໍາຂອງພຣະເຈົ້າ ແລະ ຮ່ວມກັນອະທິຖານ ແລະ ສັນລະເສີນ.<!-- #segment-separator -->ບໍ່ດົນກໍມີການປ່ຽນແປງອັນໃຫຍ່ຫຼວງໃນຊຸມຊົນເຫຼົ່ານີ້ຢ່າງເຫັນໄດ້ຈະແຈ້ງ.<!-- #segment-separator -->ເຖິງແມ່ນວ່າພວກເຂົາຈະເປັນຊົນຊັ້ນທີ່ຕ່ຳຕ້ອຍທີ່ສຸດ, ເປັນຄົນຍາກຈົນທີ່ຂາດການສຶກສາ ແລະ ຕ້ອງເຮັດວຽກໜັກ, ແຕ່ພຣະຄຸນຂອງພຣະເຈົ້າໄດ້ປ່ຽນແປງ ແລະ ເຊີດຊູພວກເຂົາຢ່າງປາກົດໃຫ້ເຫັນ.<!-- #segment-separator -->ຄົນເຫຼົ່ານີ້ເປັນຄົນຖ່ອມຕົວ, ມີຄວາມຮັກ ແລະ ຄວາມບໍລິສຸດ, ເຮັດໃຫ້ພວກເຂົາເປັນພະຍານເຖິງຜົນຂອງຂ່າວປະເສີດໃນຊີວິດຂອງຜູ້ທີ່ຮັບເອົາດ້ວຍຄວາມຈິງໃຈ. {GC 215.1}

## {GC 215.2}

ແສງສະຫວ່າງທີ່ຈູດປະກາຍຢູ່ທີ່ເມືອງໂມໄດ້ສ່ອງແສງອອກໄປໄກ.<!-- #segment-separator -->ທຸກໆ ມື້ຈໍານວນຜູ້ຮັບເຊື່ອໄດ້ເພີ່ມຂຶ້ນ..<!-- #segment-separator -->ຄວາມໂກດຮ້າຍຂອງພວກຜູ້ນຳຄຣິສຕະຈັກຖືກກະສັດຢັບຢັ້ງຢູ່ຊ່ວງໜຶ່ງ ເພາະເພິ່ນກຽດຊັງອັກຄະຕິ ແລະ ຄວາມໃຈແຄບຂອງພວກບາດຫຼວງ; ແຕ່ໃນທີ່ສຸດພວກຜູ້ນໍາຝ່າຍສັນຕະປາປາໄດ້ໃນສິ່ງທີ່ພວກຕົນ ຕ້ອງການ.<!-- #segment-separator -->ບັດນີ້ມີການປັກເສົາເພື່ອປະຫານຊີວິດຄົນດ້ວຍການເຜົາໄຟ.<!-- #segment-separator -->ເມື່ອເຈົ້າຄະນະປະຈຳເມືອງໂມຖືກສະຖານການບັງຄັບໃຫ້ຕ້ອງເລືອກລະຫວ່າງການຖືກປະຫານດ້ວຍໄຟ ແລະ ການປະຖິ້ມຄວາມເຊື່ອ, ເພິ່ນຈຶ່ງຕັດສິນໃຈເລືອກເອົາທາງທີ່ງ່າຍກວ່າ; <!-- #segment-separator -->ເຖິງວ່າຜູ້ນໍາໄດ້ຫຼົ້ມລົງແລ້ວກໍຕາມ, ແຕ່ຝູງແກະຂອງເພິ່ນກໍຍັງຄົງຢຶດໝັ້ນຢູ່.<!-- #segment-separator -->ຫຼາຍຄົນໄດ້ເປັນພະຍານເພື່ອຄວາມຈິງທ່າມກາງແປວໄຟ.<!-- #segment-separator -->ໂດຍຄວາມກ້າຫານ ແລະ ຄວາມສັດຊື່ທ່າມກາງແປວໄຟແຫ່ງແດນປະການ, ຊາວຄຣິສຕຽນຜູ້ຕ່ຳຕ້ອຍເຫຼົ່ານີ້ໄດ້ກ່າວກັບຫຼາຍພັນຄົນຜູ້ເຊິ່ງໃນຍາມທີ່ສຸກສະບາຍບໍ່ເຄີຍໄດ້ຍິນຄຳພະຍານຂອງພວກເຂົາ. {GC 215.2}

### ທ່ານເບີຄວິນອຸທິດຕົນເພື່ອປະກາດຂ່າວປະເສີດ

## {GC 215.3}

ບໍ່ແມ່ນພຽງຄົນຍາກຈົນ ແລະຜູ້ຕໍ່ຳຕ້ອຍເທົ່ານັ້ນທີ່ກ້າເປັນພະຍານເພື່ອພຣະຄຣິສທ່າມກາງຄວາມທຸກທໍລະມານ ແລະ ການຖືກໝິ່ນປະໝາດ.<!-- #segment-separator -->ມີຄົນ(ທີ່/ເຊິ່ງ)ມີຈິດວິນຍານສູງສົ່ງຢູ່ໃນຜາສາດ ແລະ ໃນພຣະລາຊະວັງ, ຄົນເຫຼົ່ານີ້ຖືວ່າຄວາມຈິງມີຄ່າຍິ່ງກວ່າຕໍາແໜ່ງ ຫຼື ແມ່ນແຕ່ຊີວິດ.<!-- #segment-separator -->ປາກົດວ່າ, ຜູ້ທີ່ໃສ່ເຄື່ອງເກາະຂອງເຈົ້ານາຍບາງຄົນມີຈິດວິນຍານອັນສູງສົ່ງ ແລະ ໝັ້ນຄົງກວ່າເຈົ້າຄະນະຜູ້ແຕ່ງກາຍດ້ວຍເສື້ອຄຸມຍາວ ແລະ ໝວກປະຈຳຕຳແໜ່ງ,<!-- #segment-separator -->ເຊັ່ນຫຼຸຍສ໌ແຫ່ງເບີຄວິນທີ່ເກີດໃນຕະກູນຂຸນນາງ.<!-- #segment-separator -->ເພິ່ນເປັນອັດສະວິນກ້າຫານປະຈຳລາຊະສຳນັກຜູ້ອຸທິດຕົນໃນການສຶກສາ, ມີມາລະຍາດ ແລະ ສິນທໍາຢ່າງບໍ່ມີຕຳໜິ.<!-- #segment-separator -->ນັກຂຽນຄົນໜຶ່ງໄດ້ກ່າວວ່າ: “ເພິ່ນເປັນຜູ້ຕິດຕາມກົດລະບຽບຂອງລະບອບສັນຕະປາປາຢ່າງຄັ່ງຄັດ ແລະ ມັກຟັງຄຳເທດສະໜາ ແລະ ຖ້ອຍຄຳປະກອບພິທີສີນລະນຶກຂອງກາໂຕລິກເປັນປະຈຳ; ... ແຕ່ທ່າມກາງຄຸນງາມຄວາມດີທັງໝົດຂອງເພິ່ນນັ້ນ ຂໍ້ທີ່ສຳຄັນທີ່ສຸດຄື ເພິ່ນໄດ້ຖືວ່າຄະນະລູເທີແຣນເປັນສິ່ງທີ່ໜ້າລັງກຽດເປັນພິເສດ.”<!-- #segment-separator -->ແຕ່ເຊັ່ນດຽວກັບອີກຫຼາຍຄົນທີ່ພຣະເຈົ້າຊົງນຳໃຫ້ອ່ານພຣະຄຳພີ, ເພິ່ນກໍປະຫຼາດໃຈໃນສິ່ງທີ່ພົບເຫັນຢູ່ນັ້ນວ່າ, “ບໍ່ແມ່ນຄໍາສອນຂອງໂຣມ, ແຕ່ເປັນຄໍາສອນຂອງລູເທີ.” (ໄວລີ, ເຫຼັ້ມ 13, ບົດ 9).<!-- #segment-separator -->ຕັ້ງແຕ່ນັ້ນເປັນຕົ້ນມາ, ເພິ່ນໄດ້ອຸທິດຕົນດ້ວຍສິ້ນສຸດຫົວໃຈໃນການປະກາດຂ່າວປະເສີດ. {GC 215.3}

## {GC 216.1}

ເພິ່ນເປັນ “ຂຸນນາງທີ່ມີການສຶກສາຫຼາຍທີ່ສຸດໃນປະເທດຝຣັ່ງ,”<!-- #segment-separator -->ເປັນຄົນສະຫຽວສະຫຼາດ, ມີວາຈາຄົມຄາຍ, ເປັນຄົນກ້າຫານ, ສູ້ບໍ່ຖອຍ, ມີຄວາມກະຕືລືລົ້ນເໝືອນດັ່ງວິລະຊົນ ແລະ ມີອິດທິພົນໃນລາຊະສຳນັກ ເນື່ອງຈາກເພິ່ນເປັນໜຶ່ງໃນຄົນທີ່ກະສັດນິຍົມຊົມຊອບ;<!-- #segment-separator -->ເພາະສິ່ງເຫຼົ່ານີ້ຈຶ່ງມີຫຼາຍຄົນຖືວ່າເພິ່ນຈະເປັນຜູ້ປະຕິຮູບປະເທດຊາດຂອງຕົນຢ່າງແນ່ນອນ.<!-- #segment-separator -->ທ່ານເບຊາໄດ້ກ່າວວ່າ:<!-- #segment-separator --> “ຖ້າຫາກກະສັດຟຣານຊິສທີ່ 1 ເໝືອນເຈົ້າແຂວງເຟຣເດີຣິກ, ເບີຄວິນຄົງໄດ້ເປັນລູເທີອີກຄົນໜຶ່ງ.”<!-- #segment-separator -->ສ່ວນພວກນິຍົມສັນຕະປາປາກໍຮ້ອງຂຶ້ນວ່າ: “ລາວແຮງຮ້າຍກວ່າລູເທີອີກ.” (ໄວລີ, ເຫຼັ້ມ 13, ບົດ 9).<!-- #segment-separator -->ສຳລັບຄົນທີ່ສະໜັບສະໜູນຄຣິສຕະຈັກໂຣມໃນປະເທດຝຣັ່ງກໍຖືວ່າເພິ່ນໜ້າຢ້ານກວ່າລູເທີຢ່າງແນ່ນອນ.<!-- #segment-separator -->ພວກເຂົາໄດ້ຈັບເພິ່ນເຂົ້າຄຸກຖານເປັນຄົນນອກຮີດ, ແຕ່ກະສັດໄດ້ປ່ອຍເພິ່ນໃຫ້ເປັນອິດສະຫຼະ.<!-- #segment-separator -->ການຕໍ່ສູ້ໄດ້ສືບຕໍ່ຫຼາຍປີ.<!-- #segment-separator -->ກະສັດຟຣານຊິສຍັງລັງເລຢູ່ລະຫວ່າງຄຣິສຕະຈັກໂຣມ ແລະ ຂະບວນການປະຕິຮູບ, ເພິ່ນຈຶ່ງສະຫຼັບໄປມາລະຫວ່າງການຍິນຍອມ ແລະ ການຢັບຢັ້ງຄວາມກະຕືລືລົ້ນອັນແຮງກ້າຂອງພວກບາດຫຼວງ.<!-- #segment-separator -->ເບີຄວິນຖືກຈັບຂັງຄຸກຢູ່ສາມຄັ້ງ ແຕ່ກະສັດໄດ້ປ່ອຍຕົວທຸກຄັ້ງໄປ ເພາະຟຣານຊິສຊົມເຊີຍຄວາມສະຫຼາດ ແລະ ອຸປະນິໄສອັນດີງາມຂອງເພິ່ນ ຈຶ່ງບໍ່ຍອມໃຫ້ເພິ່ນຕົກເປັນເຫຍື່ອການປອງຮ້າຍຂອງພວກຜູ້ນຳຄຣິສຕະຈັກ. {GC 216.1}

## {GC 216.2}

ເບີຄິນໄດ້ຮັບການເຕືອນຊ້ຳແລ້ວຊ້ຳອີກເຖິງອັນຕະລາຍທີ່ເພິ່ນຕ້ອງຜະເຊີນຢູ່ໃນປະເທດຝຣັ່ງ;<!-- #segment-separator -->ມີຄົນຂໍຮ້ອງໃຫ້ເພິ່ນດຳເນີນຕາມຜູ້ທີ່ພົບຄວາມປອດໄພໂດຍການໜີອອກນອກປະເທດ.<!-- #segment-separator -->ທ່ານເອີຣັສມາສເປັນນັກວິຊາການທີ່ເກັ່ງທີ່ສຸດຄົນໜຶ່ງ ແຕ່ເປັນຄົນຂີ້ຂາດ, ເປັນນັກສວຍໂອກາ ແລະ ເປັນຄົນທີ່ຂາດຄວາມສູງສົ່ງທາງສິນທຳທີ່ໃຫ້ຊີວິດ ແລະ ສັກສີເປັນຮອງຂອງຄວາມຈິງ; ລາວໄດ້ຂຽນເຖິງເບີຄວິນວ່າ:<!-- #segment-separator --> “ຂໍສະໝັກເປັນລາຊະທູດປະຈໍາຢູ່ປະເທດໃດໜຶ່ງ ຫຼື ວ່າເດີນທາງໄປທ່ຽວເຢຍຣະມັນສາ.<!-- #segment-separator -->ທ່ານຮູ້ຈັກເບດາດີວ່າ ລາວເໝືອນຜີສາດມານຮ້າຍທີ່ມີຫົວນັບເປັນພັນຫົວ ແລະ ພົ້ນພິດໃນທຸກດ້ານ.<!-- #segment-separator -->ສັດຕູຂອງທ່ານຊື່ວ່າກອງທັບຜີມານ.<!-- #segment-separator -->ເຖິງອຸດົມການຂອງທ່ານຈະມີຄວາມສຳຄັນກວ່າວຽກງານຂອງພຣະເຢຊູຄຣິສເອງ, ພວກເຂົາກໍຍັງຈະບໍ່ປ່ອຍໃຫ້ທ່ານໄປຈົນກວ່າທ່ານໄດ້ຖືກທໍາລາຍໃຫ້ສິ້ນຊາກ.<!-- #segment-separator -->ຢ່າໄວ້ວາງໃຈໃນການຄຸ້ມຄອງຂອງກະສັດຫຼາຍເກີນໄປ.<!-- #segment-separator -->ແຕ່ບໍ່ວ່າຈະເກີດຫຍັງຂຶ້ນກໍຕາມ, ຢ່າໄດ້ເປີດໂປງ(ເຮົາ/ຂ້ອຍ)ໃຫ້ກັບຄະນະວິຊາສາສະໜາສາດ.” (ໄວລີ, ເຫຼັ້ມ 13, ບົດ 9). {GC 216.2}

## {GC 216.3}

ແຕ່ໃນຂະນະທີ່ຄວາມອັນຕະລາຍເພີ່ມຂຶ້ນ, ຄວາມກະຕືລືລົ້ນຂອງເບີຄວິນຍິ່ງຮ້ອນຮົນຂຶ້ນຕາມລຳດັບ.<!-- #segment-separator -->ແຕ່ແທນທີ່ຈະເຮັດຕາມຄໍາແນະທີ່ອີງການເມືອງ ແລະ ຫາປະໂຫຍດໃສ່ຕົນເອງຂອງເອີຣັສມາສ, ເພິ່ນຕັດສິນໃຈວ່າຈະໃຊ້ມາດຕະການທີ່ໜັກກວ່າເກົ່າ.<!-- #segment-separator -->ເພິ່ນບໍ່ພຽງແຕ່ຈະປົກປ້ອງຄວາມຈິງເທົ່ານັ້ນ ແຕ່ຈະໂຈມຕີຄວາມເທັດດ້ວຍ.<!-- #segment-separator -->ຂໍ້ກ່າວຫາທີ່ຄົນໃນຄຣິສຕະຈັກໂຣມພະຍາຍາມມັດຕົວເພິ່ນຢູ່ນັ້ນ, ເພິ່ນກໍໂຍນຄືນໃຫ້ພວກເຂົາ.<!-- #segment-separator -->ຜູ້ຕໍ່ຕ້ານເພິ່ນຢ່າງຂົມຂື່ນ ແລະ ກະຕືລືລົ້ນທີ່ສຸດແມ່ນພວກນັກວິຊາການ ແລະ ພວກບາດຫຼວງຂອງພະແນກສາສະໜາສາດໃນມະຫາວິທະຍາໄລແຫ່ງນະຄອນປາຣີ ເຊິ່ງເປັນໜຶ່ງໃນສະຖາບັນທີ່ມີອຳນາດສູງສຸດຂອງຄຣິສຕະຈັກໃນນະຄອນນັ້ນ ແລະ ໃນປະເທດຝຣັ່ງ.<!-- #segment-separator -->ຈາກການຂຽນຂອງນັກວິຊາການເຫຼົ່ານີ້, ເບີຄວິນໄດ້ສະເໜີ 12 ຂໍ້ ເຊົ່ງເພິ່ນປະກາດຢ່າງເປີດເຜີຍວ່າ “ກົງກັນຂ້າມກັບພຣະຄໍາພີ ແລະ ເປັນຄຳສອນນອກຮີດ.” ເພິ່ນຈຶ່ງຂໍຮ້ອງໃຫ້ກະສັດເປັນຜູ້ຕັດສິນໃນເລື່ອງນີ້. {GC 216.3}

## {GC 217.1}

ພຣະລາຊາປາຖະໜາທີ່ຈະເຫັນຄວາມແຕກຕ່າງລະຫວ່າງຄົນເກັ່ງຂອງທັງສອງຝ່າຍ ແລະໃນຂະນະດຽວກັນກໍຢາກຂະໜາບປາບປາມຄວາມຫຍິ່ງຈອງຫອງຂອງພວກບາດຫຼວງ, ເພິ່ນຈຶ່ງຂໍໃຫ້ຄົນຝ່າຍຄຣິສຕະຈັກໂຣມປົກປ້ອງຈູດຢືນຂອງຕົນຈາກພຣະຄໍາພີ.<!-- #segment-separator -->ແຕ່ພວກເຂົາຮູ້ວ່າພຣະຄຳພີເປັນອາວຸດທີ່ຈະບໍ່ຜົນຫຼາຍ, ເພາະອາວຸດທີ່ພວກເຂົາຖະໜັດຄື ການຄຸມຂັງ, ການທໍລະມານ, ແລະ ການປະຫານຊີວິດ້ວຍໄຟ.<!-- #segment-separator -->ບັດນີ້ສະຖານະການກັບປິ້ນຄືນ ແລະ ພວກບາດຫຼວງເຫັນວ່າກຳລັງຈະຕົກໃສ່ຂຸມດັກທີ່ພວກເຂົາໄດ້ຂຸດໄວ້ສຳລັບເບີຄວິນ.<!-- #segment-separator -->ດ້ວຍຄວາມປະຫຼາດໃຈພວກເຂົາຈຶ່ງເບິ່ງຫາທາງອອກ. {GC 217.1}

### ຂໍ້ອ້າງໃນການຂົ່ມເຫັງ

## {GC 217.2}

“ໃນວາລານັ້ນພໍດີ ຮູບພະແມ່ມາຣີທີ່ຕັ້ງຢູ່ສີ່ແຍກແຫ່ງໜຶ່ງໃນເມືອງຖືກທຸບທຳລາຍ.”<!-- #segment-separator -->ມີຄວາມຕື່ນເຕັ້ນຢ່າງຍິ່ງໃນເມືອງ.<!-- #segment-separator -->ຝູງຊົນພາກັນຫຼັ່ງໄຫຼເຂົ້າມາໃນສະຖານທີ່ເກີດເຫດ ຕ່າງຄົນຕ່າງມີທ່າທີໂມໂຫ ແລະ ໂສກເສົ້າ.<!-- #segment-separator -->ກະສັດຟຣານຊິສເອງກໍສະເທືອນໃຈຫຼາຍ.<!-- #segment-separator -->ນີ້ແມ່ນຂໍ້ໄດ້ປຽບທີ່ພວກບາດຫຼວງສາມາດໃຊ້ເປັນປະໂຫຍດ, ພວກເຂົາຈຶ່ງຈັດການຢ່າງໄວວາ.<!-- #segment-separator -->ພວກເຂົາຮ້ອງວ່າ: “ນີ້ແມ່ນໝາກຜົນຂອງຄໍາສອນຂອງເບີຄວິນ.<!-- #segment-separator --> “ທຸກຢ່າງກໍາລັງຈະຖືກໂຄ່ນລົ້ມໂດຍການສົມຮູ້ຮ່ວມຄິດຂອງພວກລູເທີແຣນນີ້ ບໍ່ວ່າຈະເປັນສາສະໜາ, ກົດໝາຍ, ຫຼື ລາຊະບັນລັງເອງ.” (ໄວລີ, ເຫຼັ້ມ 13, ບົດ 9). {GC 217.2}

## {GC 217.3}

ເບີຄວິນກໍຖືກກັກຕົວອີກ.<!-- #segment-separator -->ກະສັດໄດ້ຖອນຕົວອອກຈາກນະຄອນປາຣີ ແລະ ປະໃຫ້ພວກບາດຫຼວງເຮັດຕາມໃຈປະສົງ.<!-- #segment-separator -->ເບີຄວິນຖືກສານຕັດສິນປະຫານຊີວິດ ແລະ ຍ້ອນພວກເຂົາຢ້ານວ່າກະສັດຟຣານຊິສຈະຊ່ວຍເພິ່ນໃຫ້ລອດ, ພວກເຂົາຈຶ່ງປະຫານເພິ່ນໃນວັນດຽວກັນທີ່ສານຕັດສິນນັ້ນເອງ.<!-- #segment-separator -->ຕອນທ່ຽງເບີຄວິນຖືກນຳພາໄປທີ່ແດນປະຫານ.<!-- #segment-separator -->ຄົນຫຼວງຫຼາຍມະຫາສານໄດ້ມາເຕົ້າໂຮມກັນເພື່ອເບິ່ງເຫດການນັ້ນ ແລະ ມີຫຼາຍຄົນຕົກໃຈ ແລະ ສົງໄສເມື່ອເຫັນວ່າຜູ້ທີ່ຈະຖືກປະຫານແມ່ນຄົນຈາກໜຶ່ງໃນຕະກູນທີ່ດີທີ່ສຸດ ແລະ ກ້າຫານທີ່ສຸດທ່າມກາງບັນດາຕະກູນຂຸນນາງຂອງປະເທດຝຣັ່ງ.<!-- #segment-separator -->ຄວາມປະຫຼາດໃຈ, ຄວາມໂກດແຄ້ນ, ການດູຖູກ ແລະ ຄວາມກຽດຊັງຢ່າງຂົມຂື່ນໄດ້ເຮັດໃຫ້ໃບໜ້າຂອງຝູງຊົນນັ້ນມືດມົວ; ແຕ່ມີໃບໜ້າຂອງຄົນໜຶ່ງທີ່ຍັງສະຫງົບນິ່ງຢູ່.<!-- #segment-separator -->ຄວາມຄິດຂອງຜູ້ທີ່ກຳລັງຈະສະຫຼະຊີວິດຍ້ອນຄວາມເຊື່ອແມ່ນຢູ່ໄກຈາກເຫດການວຸ້ນວາຍທີ່ຢູ່ຮອບຕົວ, ເພາະເພິ່ນຮັບຮູ້ພຽງຢ່າງດຽວວ່າອົງພຣະຜູ້ເປັນເຈົ້າຂອງເພິ່ນສະຖິດຢູ່ດ້ວຍໃນເວລານັ້ນ. {GC 217.3}

## {GC21 8.1}

ເພິ່ນບໍ່(ສົນໃຈ/ໄດ້ເອົາໃຈໃສ່)(ຕໍ່/ໃນ)ກວຽນ(ອັນຊຸດໂຊມ)ທີ່ເພິ່ນນັ່ງ, ໃບໜ້າຂອງຜູ້ຂົ່ມເຫັງ ຫຼື ຄວາມຕາຍຢ່າງນ້າຢ້ານທີ່ລໍຖ້າຢູ່ຂ້າງໜ້າ;<!-- #segment-separator -->ເພາະວ່າພຣະອົງຜູ້ຊົງພຣະຊົນ, ຜູ້ສິ້ນພຣະຊົນ ແລະ ມີຊີວິດຢູ່ຕະຫຼອດໄປເປັນນິດ, ຄືພຣະອົງຜູ້ຊົງຖືລູກກະແຈແຫ່ງຄວາມຕາຍ ແລະ ນະຣົກນັ້ນຊົງຢູ່ຄຽງຂ້າງເພິ່ນ.<!-- #segment-separator -->ໃບໜ້າຂອງເບີຄວິນຊື່ນບານດ້ວຍແສງສະຫວ່າງ ແລະ ສັນຕິສຸກຈາກສະຫວັນ.<!-- #segment-separator -->ເພິ່ນນຸ່ງເສື້ອຜ້າຊັ້ນດີ ຄື “ເສື້ອຄຸມຜ້າກຳມະຫຍີ່, ເສື້ອຮັດຕົວຜ້າຊາແຕ້ງປະດັບລາຍ ແລະ ຖົງຕີນຍາວ(ສີ/ທອງ)ຄໍາ.” <!-- #segment-separator -->(ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 2, ບົດ 16).<!-- #segment-separator -->ເພິ່ນຈະເປັນພະຍານເຖິງຄວາມເຊື່ອຂອງຕົນຕໍ່ໜ້າພຣະມະຫາກະສັດຜູ້ຊົງເໜືອກະສັດທັງຫຼາຍ ແລະຕໍ່ຈັກກະວານທີ່ກຳລັງເຝ້າເບິ່ງ, <!-- #segment-separator -->ສະນັ້ນເພິ່ນບໍ່ໃຫ້ມີຮ່ອງຮອຍຄວາມໂສກເສົ້າມາກະທົບຕໍ່ຄວາມຊື່ນຊົມຍິນດີຂອງຕົນ. {GC218.1}

## {GC 218.2}

ຂະນະທີ່ຂະບວນເຄື່ອນຍ້າຍໄປຢ່າງຊ້າໆ ຜ່ານຖະໜົນຫົນທາງທີ່ເຕັມໄປດ້ວຍຜູ້ຄົນ,<!-- #segment-separator --> ປະຊາຊົນຕ່າງຮູ້ສຶກປະຫຼາດໃຈກັບໃບໜ້າ ແລະ ທ່າທີຂອງເພິ່ນທີ່ມີແຕ່ສັນຕິສຸກ ແລະ ຄວາມຊົມຊື່ນຍິນດີແຫ່ງໄຊຊະນະ.<!-- #segment-separator -->ພວກເຂົາກ່າວວ່າ: “ລາວເໝືອນຄົນທີ່ນັ່ງຢູ່ໃນພຣະວິຫານ ແລະ ຕຶກຕອງເຖິງສິ່ງສັກສິດ.” (ໄວລີ, ບົດ 13, ເຫຼັ້ມ 9). {GC 218.2}

## {GC 218.3}

ຢູ່ຫຼັກປະຫານ, ເບີຄວິນພະຍາຍາມເວົ້າກັບປະຊາຊົນເລັກນ້ອຍ; <!-- #segment-separator -->ແຕ່ພວກບາດຫຼວງຢ້ານວ່າຈະເກີດຫຍັງຂຶ້ນຖ້າໃຫ້ເພິ່ນເວົ້າ, ພວກເຂົາຈຶ່ງເລີ່ມຮ້ອງອອກມາ, ໃນຂະນະດຽວກັນພວກທະຫານກໍພາກັນ(ຕົບ/ທຸບ)ຕີອາວຸດໃຫ້(ເກີດ)ສຽງດັງ ຈົນບໍ່ໄດ້ສຽງຂອງເບີຄວິນ.<!-- #segment-separator -->ດັ່ງນັ້ນໃນປີ ຄ.ສ. 1529 ອຳນາດຝ່າຍການສຶກສາ ແລະ ຝ່າຍຄຣິສຕະຈັກທີ່ສູງສຸດຂອງນະຄອນປາຣີເຊິ່ງເປັນເມືອງແຫ່ງວັດທະນະທຳອັນສີວິໄລນັ້ນ, <!-- #segment-separator --> “ໄດ້ວາງແບບຢ່າງອັນຕ່ຳຊ້າແກ່ປະຊາຊົນແຫ່ງປີ ຄ.ສ. 1793 ທີ່ເຮັດສຽງດັງໃນແດນປະຫານເພື່ອຈະບໍ່ມີໃຜໄດ້ຍິນຖ້ອຍຄໍາອັນສັກສິດຂອງຄົນໃກ້ຈະຕາຍ.” <!-- #segment-separator -->(ໄວລີ, ເຫຼັ້ມ 13, ບົດ 9). {GC 218.3}

### ຂ່າວປະເສີດກະຈາຍຍ້ອນຖືກຂົ່ມເຫັງ

## {GC 218.4}

ເບີຄວິນຖືກຮັດຄໍຕາຍ ແລ້ວສົບຂອງເພິ່ນກໍຖືກເຜົາດ້ວຍໄຟ.<!-- #segment-separator -->ຂ່າວການຕາຍຂອງເພິ່ນເຮັດໃຫ້ຄົນທີ່ເຫັນດ້ວຍກັບຂະບວນການປະຕິຮູບທົ່ວປະເທດຝຣັ່ງເກີດຄວາມເສົ້າສະຫລົດໃຈ.<!-- #segment-separator -->ແຕ່ແບບຢ່າງຂອງເພິ່ນບໍ່ໄດ້ສູນເປົ່າ.<!-- #segment-separator -->ພວກພະຍານຝ່າຍຄວາມຈິງໄດ້ກ່າວວ່າ, “ພວກເຮົາເອງກໍພ້ອມແລ້ວທີ່ຈະຜະເຊີນກັບຄວາມຕາຍດ້ວຍໃຈເບີກບານ ໂດຍຕັ້ງຕາເບິ່ງຊີວິດທີ່ຈະມາເຖິງ.”<!-- #segment-separator -->(ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 2, ບົດ 16). {GC 218.4}

## {GC 219.1}

ໃນລະຫວ່າງການຂົ່ມເຫັງທີ່ເມືອງໂມນັ້ນ, ຜູ້ທີ່ສອນຕາມຫຼັກການປະຕິຮູບບໍ່ໄດ້ຮັບອະນຸຍາດໃຫ້ເທດສະໜາ, ພວກເຂົາຈຶ່ງອອກໄປປະກາດໃນບ່ອນອື່ນ.<!-- #segment-separator -->ພໍເວລາຜ່ານໄປຊ່ວງໜຶ່ງເລີເຟວກໍໄດ້ເດີນທາງໄປ ເຢຍລະມັນ.<!-- #segment-separator -->ສ່ວນແຟໂຣກໍກັບຄືນໄປຍັງບ້ານເກີດເມືອງນອນຢູ່ພາກຕາເວັນອອກຂອງປະເທດຝຣັ່ງ ເພື່ອເຜີຍແຜ່ສັດຈະທຳທີ່ບ້ານຂອງເພິ່ນໃນໄວເດັກ.<!-- #segment-separator -->ຄົນທີ່ນັ້ນໄດ້ຮັບຂ່າວແລ້ວກ່ຽວກັບເຫດການຕ່າງໆ ເຊິ່ງເກີດຂຶ້ນທີ່ເມືອງໂມ, ແລ້ວກໍມີຄົນຮັບຟັງໃນຂະນະທີ່ເພິ່ນສອນຫຼັກຄວາມຈິບຢ່າງກະຕືລືລົ້ນໂດຍບໍ່ຢ້ານກົວຕໍ່ສິ່ງໃດ.<!-- #segment-separator -->ບໍ່ດົນເຈົ້າໜ້າທີ່ກໍລຸກຂຶ້ນເພື່ອຫາທາງປິດປາກແຟໂຣ, ເພິ່ນຈຶ່ງຖືກໄລ່ອອກຈາກເມືອງ.<!-- #segment-separator -->ເຖິງແມ່ນວ່າເພິ່ນບໍ່ສາມາດປະກາດຢ່າງເປີດເຜີຍອີກຕໍ່ໄປ, <!-- #segment-separator -->ແຕ່ເພິ່ນໄດ້ໄປຕາມທົ່ງພຽງ ແລະ ໝູ່ບ້ານເພື່ອສອນຕາມເຮືອນປະຊາຊົນ ແລະ ຕາມທົ່ງນາທີ່ສອກຫຼີກ; <!-- #segment-separator -->ເພິ່ນຕ້ອງຊອກຫາບ່ອນພັກຢູ່ໃນປ່າ ແລະ ໃນຖ້ຳຫີນເຊິ່ງເປັນບ່ອນທີ່ເພິ່ນລື້ງເຄີຍຕອນອາຍຸຍັງນ້ອຍ.<!-- #segment-separator -->ພຣະເຈົ້າກຳລັງຕຽມເພິ່ນສໍາລັບການທົດລອງທີ່ຍິ່ງໃຫຍ່ກວ່ານັ້ນ.<!-- #segment-separator -->ແຟໂຣກ່າວວ່າ: “ໄມ້ກາງແຂນ, ການຂົ່ມເຫັງ, ແລະອຸບາຍຕ່າງໆ ຂອງຊາຕານ, ເຊິ່ງຂ້າພະເຈົ້າໄດ້ຮັບການເຕືອນໄວ້ລ່ວງໜ້ານັ້ນມີຢູ່ຢ່າງບໍ່ຂາດສາຍ. <!-- #segment-separator -->ມັນຮຸນແຮງເກີນກວ່າທີ່ຂ້າພະເຈົ້າສາມາດແບກຮັບໄດ້ດ້ວຍຕົນເອງ, <!-- #segment-separator -->ແຕ່ພຣະເຈົ້າຊົງເປັນພຣະບິດາຂອງຂ້າພະເຈ້າ. <!-- #segment-separator -->ພຣະອົງຊົງຈັດຕຽມໄວ້ໃຫ້ຂ້າພະເຈົ້າຢູ່ສະເໝີ ແລະ ພຣະອົງຈະຊົງເສີມກຳລັງໃຫ້ຂ້າພະເຈົ້າຕາມທີ່ຂ້າພະເຈົ້າຕ້ອງການ.” <!-- #segment-separator -->(ໂດບິນເຍ, ປະຫວັດການປະຕິຮູບສາສະໜາໃນສັດຕະວັດທີ 16, ເຫຼັ້ມ 12, ບົດ). {GC 219.1}

## {GC 219.2}

ເຊັ່ນດຽວກັບໃນສະໄໝຂອງອັກຄະສາວົກ, ການຂົ່ມເຫັງເປັນເຫດໃຫ້ “ຂ່າວປະເສີດແຜ່ຂະຫຍາຍອອກໄປ.”<!-- #segment-separator --> (ຟີລິບປອຍ 1:12).<!-- #segment-separator -->ພວກເຂົາຖືກຂັບໄລ່ອອກຈາກນະຄອນປາຣີ ແລະ ເມືອງໂມ, ສ່ວນຄົນທີ່ “ກະຈັດກະຈາຍໄປນັ້ນ ຕ່າງກໍໄດ້ປະກາດຂ່າວປະເສີດຕາມບ່ອນຕ່າງໆ.”<!-- #segment-separator --> (ກິດຈະການ 8:4).<!-- #segment-separator -->ດ້ວຍເຫດນີ້ແສງແຫ່ງຄວາມຈິງຈຶ່ງໄດ້ຮັບການປະກາດໄປຍັງຫຼາຍແຂວງທີ່ຫ່າງໄກສອກຫຼີກຂອງປະເທດຝຣັ່ງ. {GC 219.2}

## {GC 219.3}

ໃນຂະນະນັ້ນພຣະເຈົ້າຍັງຕຽມຜູ້ຮັບໃຊ້ໃຫ້ຂະຫຍາຍວຽກງານຂອງພຣະອົງ.<!-- #segment-separator -->ໃນສະຖານສຶກສາແຫ່ງໜຶ່ງໃນນະຄອນປາຣີມີຊາວໜຸ່ມຄົນໜຶ່ງທີ່ມີຄວາມສຸຂຸມຮູ້ຈັກຄິດ.<!-- #segment-separator --> ເພິ່ນສະແດງໃຫ້ເຫັນວ່າເປັນຄົນສະຫຼາດຫຼັກແຫຼມຕັ້ງແຕ່ອາຍຸຍັງນ້ອຍ;<!-- #segment-separator --> ສ່ວນຄວາມບໍລິສຸດຂອງຊີວິດກໍມີຄວາມໂດດເດັນທີ່ບໍ່ໄດ້ນ້ອຍໜ້າເລື່ອງຄວາມຂະຫຍັນໃນການໃຊ້ສະໝອງ ແລະ ການອຸທິດຕົນທາງສາສະໜາ.<!-- #segment-separator -->ບໍ່ດົນຄວາມສະຫຼຽວສະຫຼາດ ແລະ ຄວາມຂະຫຍັນຮຽນເຮັດໃຫ້ເພິ່ນກາຍເປັນທີ່ພາກພູມໃຈຂອງວິທະຍາໄລ,<!-- #segment-separator --> ຄົນທັງຫຼາຍຈຶ່ງມີຄວາມໝັ້ນໃຈວ່າ, ຈອນ ຄາວິນ ຈະກາຍເປັນຜູ້ປົກປ້ອງຄຣິສຕະຈັກທີ່ມີຄວາມສາມາດ ແລະ ມີກຽດຫຼາຍທີ່ສຸດຄົນໜຶ່ງ.<!-- #segment-separator -->ແຕ່ມີແສງສະຫວ່າງຈາກສະຫວັນສ່ອງເຂົ້າໄປໃນກໍາແພງແຫ່ງຫຼັກວິຊາການ ແລະ ຄວາມງົມງວາຍທີ່ປິດລ້ອມຄາວິນໄວ້.<!-- #segment-separator -->ເພິ່ນຢ້ານຈົນຕົວສັ່ນເມື່ອໄດ້ຍັນຍິນເຖິງຄໍາສອນຂອງພວກນັກປະຕິຮູບ,<!-- #segment-separator --> ໂດຍຖືວ່າສົມຄວນແລ້ວທີ່ຈະປະຫານພວກນອກຮີດເຫຼົ່ານັ້ນດ້ວຍການເຜົາໄຟ.<!-- #segment-separator -->ເຖິງຢ່າງໃດກໍຕາມ, ເພິ່ນໄດ້ຖືກນໍາມາຜະເຊີນໜ້າກັບຄຳສອນນອກຮີດດັ່ງກ່າວໂດຍທີ່ບໍ່ໄດ້ຕັ້ງໃຈ<!-- #segment-separator --> ແລະ ຖືກສະຖານະການບັງຄັບໃຫ້ເພິ່ນຕ້ອງທົດສອບນ້ຳໜັກຂອງຫຼັກສາສະໜາສາດຂອງຄຣິສຕະຈັກໂຣມໃນການຕໍ່ສູ້ກັບຄຳສອນຂອງຝ່າຍໂປຣແຕັສຕັງ. {GC 219.3}

## {GC 220.1}

ມີລູກພີ່ລູກນ້ອງຄົນໜຶ່ງຂອງຄາວິນທີ່ເຂົ້າຮ່ວມໃນຂະບວນການປະຕິຮູບຢູ່ທີ່ນະຄອນປາຣີໃນຂະນະນັ້ນ.<!-- #segment-separator -->ສອງພີ່ນ້ອງພົບກັນຢູ່ເລື້ອຍໆ ແລະ ສົນທະນາກັນເຖິງເລື່ອງຕ່າງໆ ທີ່ສ້າງຄວາມວຸ້ນວາຍໃຫ້ກັບຄຣິສຕະຈັກທົ່ວເອີຣົບໃນເວລານັ້ນ.<!-- #segment-separator -->ຝ່າຍໂອລີເວຕັນຜູ້ເປັນໂປຣແຕັສຕັງກ່າວວ່າ “ມີແຕ່ສອງສາສະໜາຢູ່ໃນໂລກ:<!-- #segment-separator --> ສາສະໜາປະເພດໜຶ່ງແມ່ນສາສະໜາທີ່ມະນຸດປະດິດຄິດສ້າງ, <!-- #segment-separator -->ເຊິ່ງໃນນັ້ນມະນຸດຊ່ວຍຕົນເອງໃຫ້ລອດໂດຍອາໄສພິທີກຳ ແລະ ການທຳບຸນ.<!-- #segment-separator -->ສ່ວນສາສະໜາອີກປະເພດໜຶ່ງແມ່ນສາສະໜາທີ່ໄດ້ຮັບການເປີດເຜີຍໄວ້ໃນພຣະຄໍາພີ<!-- #segment-separator --> ເຊິ່ງສອນມະນຸດໃຫ້ຊອກຫາຄວາມພົ້ນຈາກພຣະຄຸນຂອງພຣະເຈົ້າທີ່ພຣະອົງປະເທນໃຫ້ໂດຍບໍ່ຄິດມູນຄ່າ.” {GC 220.1}

## {GC 220.2}

ຄາວິນຮ້ອງຂຶ້ນວ່າ: “ເຮົາບໍ່ສົນໃນຄໍາສອນໃໝ່ຂອງເຈົ້າເລີຍ.<!-- #segment-separator --> ເຈົ້າຄິດວ່າເຮົາຢູ່ໃນຄວາມເທັດຕະຫຼອດຊີວິດຂອງເຮົາບໍ?”<!-- #segment-separator --> (ໄວລີ, ເຫຼັ້ມ 13, ບົດ 7). {GC 220.2}

## {GC 220.3}

ແຕ່ຄວາມຄິດໃໝ່ເຫຼົ່ານັ້ນໄດ້ເຂົ້າໄປໃນຫົວແລ້ວ<!-- #segment-separator --> ເຊິ່ງເພິ່ນບໍ່ສາມາດລົບລ້າງອອກໄປໄດ້.<!-- #segment-separator -->ເມື່ອຄາວິນຢູ່ຫ້ອງນອນຄົນດຽວ,<!-- #segment-separator --> ເພິ່ນໄຕ່ຕອງເຖິງຖ້ອຍຄໍາຂອງພີ່ນ້ອງຂອງເພິ່ນ.<!-- #segment-separator -->ເພິ່ນສຳນຶກໃນຄວາມບາບຂອງຕົນຢ່າງຈັບໃຈ;<!-- #segment-separator --> ເພິ່ນຈິນຕະນາການເຖິງສະພາບຂອງຕົນເອງຕໍ່ໜ້າບັນລັງພິພາກສາຂອງພຣະເຈົ້າອົງບໍລິສຸດໂດຍບໍ່ມີຄົນກາງ.<!-- #segment-separator -->ບໍ່ວ່າຈະເປັນການໄກ່ເກ່ຍຂອງພວກນັກບຸນ,<!-- #segment-separator --> ການເຮັດບຸນເຮັດທານ<!-- #segment-separator --> ຫຼື ພິທີກຳທັງຫຼາຍຂອງຄຣິສຕະຈັກ, <!-- #segment-separator --> ສິ່ງເຫຼົ່ານີ້ທັງໝົດລ້ວນແຕ່ບໍ່ສາມາດຊົດໃຊ້ຄວາມບາບໄດ.<!-- #segment-separator -->ເພິ່ນບໍ່ສາມາດເຫັນຫຍັງເລີຍ<!-- #segment-separator -->ນອກຈາກຄວາມມືດມົນແຫ່ງຄວາມສິ້ນຫວັງອັນຕະຫຼອດໄປເປັນນິດ.<!-- #segment-separator -->ພວກນັກສາສະໜາສາດຂອງຄຣິສຕະຈັກພະຍາຍາມປອບໃຈເພິ່ນ, ແຕ່ກໍບໍ່ໄດ້ປະໂຫຍດຫຍັງເລີຍ.<!-- #segment-separator -->ຄາວິນສາລະພາບບາບໃຫ້ບາດຫຼວງກໍແລ້ວ, ທໍລະມານຕົນເອງເພື່ອຊົດໃຊ້ບາບກໍບໍ່ໄດ້ຜົນ, <!-- #segment-separator --> ເພາະສິ່ງເຫຼົ່ານີ້ບໍ່ສາມາດນຳຈິດວິນຍານໃຫ້ຄືນດີກັບພຣະເຈົ້າໄດ້. {GC 220.3}

## {GC 220.4}

ໃນຂະນະທີ່ຍັງດີ້ນລົນໂດຍບໍ່ໄດ້ເກີດປະໂຫຍດຢູ່ນັ້ນເອງ,<!-- #segment-separator --> ຄາວີນບັງເອີນໄປທ່ຽວເດີ່ນເມືອງແຫ່ງໜຶ່ງ,<!-- #segment-separator --> ແລະໄດ້ເຫັນການປະຫານຄົນນອກຮີດຄົນໜຶ່ງດ້ວຍການເຜົາໄຟທີ່ນັ້ນ.<!-- #segment-separator -->ເພິ່ນອັດສະຈັນໃຈທີ່ເຫັນໃບໜ້າຂອງຜູ້ທີ່ສະຫຼະຊີວິດຍ້ອນຄວາມເຊື່ອເຕັມໄປດ້ວຍສັນຕິສຸກ.<!-- #segment-separator -->ທ່າມກາງຄວາມທຸກທໍລະມານແຫ່ງຄວາມຕາຍທີ່ໜ້າຢ້ານກົວ<!-- #segment-separator --> ແລະ ພາຍໃຕ້ການກ່າວໂທດຂອງຄຣິສຕະຈັກທີ່ໜ້າຢ້ານກວ່າຄວາມຕາຍ(ເສຍອີກ),<!-- #segment-separator --> ຄົນຕາຍໄດ້ສະແດງເຖິງຄວາມເຊື່ອ ແລະ ຄວາມກ້າຫານ,<!-- #segment-separator --> ເຊິ່ງນັກສຶກສາໜຸ່ມຄາວິນຮູ້ສຶກເຈັບປວດ<!-- #segment-separator --> ເມື່ອເອົາມາປຽບທຽບກັບຄວາມສິ້ນຫວັງ ແລະ ຄວາມມືດມົວຂອງຕົນເອງ<!-- #segment-separator --> ທີ່ດໍາເນີນຊີວິດຕາມຄຳສອນຂອງຄຣິສຕະຈັກຢ່າງເຄັ່ງຄັດທີ່ສຸດ.<!-- #segment-separator -->ເພິ່ນຮູ້ວ່າຄວາມເຊື່ອຂອງພວກນອກຮີດວາງຢູ່ເທິງຮາກຖານຂອງພຣະຄໍາພີ.<!-- #segment-separator -->ເພິ່ນຕັ້ງໃຈທີ່ຈະສຶກສາພຣະຄຳພີ ແລະ ຖ້າເປັນໄປໄດ້ຈະຄົ້ນພົບເຄັດລັບຄວາມຊື່ນຊົມຍິນດີຂອງພວກເຂົາ. {GC 220.4}

## {GC 221.1}

ແຕ່ໃນການອ່ານພຣະຄຳພີນັ້ນ ຄາວິນໄດ້ຄົ້ນພົບພຣະຄຣິສ.<!-- #segment-separator -->ເພິ່ນຮ້ອງທູນພຣະເຈົ້າວ່າ: “ໂອ້ພຣະບິດາ, ການສະຫຼະພຣະຊົນຂອງພຣະຄຣິສໄດ້ສະຫງົບຄວາມໂກດຮ້າຍທີ່ພຣະອົງຊົງມີຕໍ່ຄວາມບາບ;<!-- #segment-separator --> ພຣະໂລຫິດຂອງພຣະອົງໄດ້ຊຳລະລ້າງມົນທິນບາບຂອງຂ້ານ້ອຍ;<!-- #segment-separator --> ໄມ້ກາງແຂນຂອງພຣະອົງໄດ້ແບກຮັບເອົາການຖືກສາບແຊ່ງຂອງຂ້ານ້ອຍ;<!-- #segment-separator --> ແລະຂ້ານ້ອຍໄດ້ຄືນດີກັບພຣະເຈົ້າໂດຍທີ່ພຣະຄຣິສຊົງສິ້ນພຣະຊົນເພື່ອຂ້ານ້ອຍ.<!-- #segment-separator -->ພວກຂ້ານ້ອຍໄດ້ຄິດຄົ້ນເລື່ອງໄຮ້ສາລະຫຼາຍຢ່າງສຳລັບຕົນເອງທີ່ບໍ່ມີປະໂຫຍດຫຍັງເລີຍ,<!-- #segment-separator --> ແຕ່ພຣະອົງໄດ້ວາງພຣະຄໍາຂອງພຣະອົງໄວ້ຕໍ່ໜ້າຂ້ານ້ອຍເໝືອນດັ່ງກະບອງໄຟ.<!-- #segment-separator -->ພຣະອົງຊົງສໍາພັດໃຈຂອງຂ້ານ້ອຍ,<!-- #segment-separator --> ເພື່ອຂ້ານ້ອຍຈະໄດ້ລັງກຽດບຸນກຸສົນທັງປວງນອກຈາກທີ່ເປັນຂອງພຣະເຢຊູ.”<!-- #segment-separator --> (ມາຕິນ, ເຫຼັ້ມ 3, ບົດ 13). {GC 221.1}

## {GC 221.2}

ຄາວິນໄດ້ຮັບການສຶກສາເພື່ອເປັນບາດຫຼວງ.<!-- #segment-separator -->ເມື່ອເພິ່ນອາຍຸພຽງ 12 ປີ <!-- #segment-separator --> ເພິ່ນໄດ້ຖືກແຕ່ງຕັ້ງໃຫ້ຮັບຜິດຊອບໂບດນ້ອຍແຫ່ງໜຶ່ງ <!-- #segment-separator -->ແລະ ຫົວຂອງເພິ່ນໄດ້ຖືກເຈົ້າຄະນະແຖຕາມກົດລະບຽບຂອງຄຣິສຕະຈັກ.<!-- #segment-separator -->ເພິ່ນບໍ່ໄດ້ຮັບການເຈີມ<!-- #segment-separator --> ແລະ ກໍບໍ່ໄດ້ເຮັດໜ້າທີ່ຂອງບາດຫຼວງ,<!-- #segment-separator --> ແຕ່ເພິ່ນເປັນໜຶ່ງໃນຜູ້ຮັບໃຊ້ຂອງໂບດ<!-- #segment-separator --> ໂດຍມີຕໍາແໜ່ງ ແລະ ເງິນເດືອນປະຈຳຕຳແໜ່ງ. {GC 221.2}

## {GC 221.3}

ບັດນີ້ເພິ່ນຮູ້ສຶກວ່າເພິ່ນບໍ່ສາມາດເປັນບາດຫຼວງໄດ້ຈັກເທື່ອ,<!-- #segment-separator --> ເພິ່ນຈຶ່ງຫັນໄປສຶກສາກົດໝາຍຢູ່ຊ່ວງໜຶ່ງ,<!-- #segment-separator --> ແຕ່ໃນທີ່ສຸດກໍເລີກແຜນການນີ້<!-- #segment-separator --> ໂດຍມີຄວາມຕັ້ງໃຈທີ່ຈະອຸທິດຊີວິດໃຫ້ກັບຂ່າວປະເສີດ.<!-- #segment-separator -->ແຕ່ລາວລັງເລໃຈທີ່ຈະເປັນຜູ້ສອນແບບອອກໜ້າອອກຕາ.<!-- #segment-separator -->ເພິ່ນເປັນຄົນຂີ້ອາຍຕາມທໍາມະຊາດ, ແລະຮູ້ສຶກວ່າ ຕຳແໜ່ງດັ່ງກ່າວເປັນພາລະທີ່ຕ້ອງຮັບຜິດຊອບຢ່າງໜັກໜ່ວງ, ໃນຂະນະດຽວກັນເພິ່ນກໍຍັງປາຖະໜາທີ່ຈະອຸທິດຕົນເອງເພື່ອການສຶກສາ.<!-- #segment-separator -->ເຖິງຢ່າງໃດກໍຕາມ, ຄໍາຂໍຮ້ອງຂອງໝູ່ເພື່ອນສາມາດຊະນະໃຈເພິ່ນໃນທີ່ສຸດ.<!-- #segment-separator -->ເພິ່ນກ່າວວ່າ: “ເປັນເລື່ອງທີ່ໜ້າປະຫຼາດໃຈແທ້ ທີ່ວ່າຄົນທີ່ມີຕົ້ນກໍາເນີດອັນຕໍ່າຕ້ອຍຫຼາຍຈະໄດ້ຮັບກຽດອັນຍິ່ງໃຫຍ່ເຊັ່ນນີ້.”<!-- #segment-separator --> (ວິລີ, ເຫຼັ້ມ 13, ບົດ 9). {GC 221.3}

## {GC 221.4}

ຄາວິນເລີ້ມເຮັດວຽກງານຂອງຕົນຢ່າງງຽບໆ, ແລະຖ້ອຍຄໍາຂອງເພິ່ນເໝືອນກັບນ້ຳໝອກທີ່ຕົກລົງມາຫົດແຜ່ນດິນໃຫ້ຊຸ່ມຊື່ນ.<!-- #segment-separator -->ເພິ່ນໄດ້ອອກຈາກນະຄອນປາຣີໄປຢູ່(ເມືອງແຫ່ງໜຶ່ງໃນຕ່າງແຂວງ/ຕ່າງແຂວງໃນເມືອງແຫ່ງໜຶ່ງ)ພາຍໃຕ້ການປົກປ້ອງຄຸມຄອງຂອງເຈົ້າຍິງມາກາເຣັດຜູ້ທີ່ຮັກຂ່າວປະເສີດ ແລະ ປົກປ້ອງສາວົກແຫ່ງຂ່າວປະເສີດ.<!-- #segment-separator -->ໃນເວລາດັ່ງກ່າວ ຄາວິນຍັງເປັນຊາວໜຸ່ມ, ມີຄວາມອ່ອນໂຍນ, ເປັນຄົນນອບນ້ອມຖ່ອມຕົນບໍ່ອວດໂຕ.<!-- #segment-separator -->ເພິ່ນເລີ້ມວຽກງານກັບປະຊາຊົນຢູ່ບ້ານເຮືອນຂອງພວກເຂົາ.<!-- #segment-separator -->ສະມາຊິກຄອບຄົວຈະອ້ອມຮອບເພິ່ນ ໃນຂະນະທີ່ເພິ່ນອ່ານພຣະຄຳພີ ແລະ ເປີດເຜີຍຄວາມຈິງແຫ່ງຄວາມລອດພົ້ນ.<!-- #segment-separator -->ຜູ້ທີ່ໄດ້ຍິນຂ່າວປະເສີດຈຶ່ງນໍາໄປເວົ້າໃຫ້ຄົນອື່ນ; ໃນບໍ່ຊ້າບໍ່ດົນຜູ້ສອນຄວາມຈິງທ່ານນີ້ກໍໄດ້ຜ່ານໄປນອກເມືອງໄປຍັງບ້ານນ້ອຍໃຫຍ່ໃນຂົງເຂດທີ່ຫ່າງອອກໄປ.<!-- #segment-separator -->ຄາວິນສາມາດເຂົ້າເຖິງຄົນໃນຫໍປະສາດຫີນ ແລະ ໃນຕູບນ້ອຍຂອງຄົນຈົນ, ເພິ່ນຈຶ່ງອອກໄປເພື່ອວາງຮາກຖານຂອງຄຣິສຕະຈັກໃນບ່ອນຕ່າງໆ, ເຊິ່ງຕໍ່ມາຄຣິສຕະຈັກເຫຼົ່ານັ້ນຈະເປັນພະຍານຝ່າຍຄວາມຈິງໂດຍບໍ່ຢ້ານກົວຕໍ່ສິ່ງໃດ. {GC 221.4}

## {GC 222.1}

ເມື່ອຜ່ານໄປສອງສາມເດືອນເພິ່ນກໍກັບໄປຢູ່ນະຄອນປາຣີອີກ.<!-- #segment-separator -->ເກີດຄວາມປັ່ນປ່ວນຂຶ້ນຢ່າງທີ່ບໍ່ເຄີຍມີມາກ່ອນ(ທ່າມກາງ/ໃນແວດ)ວົງການປັນຍາຊົນ ແລະ ນັກວິຊາການ.<!-- #segment-separator -->ການສຶກສາພາສາບູຮານເປັນເຫດໃຫ້ຄົນຫັນໄປອ່ານພຣະຄຳພີ, ຈົນມີຫຼາຍຄົນທີ່ມັກອະພິບາຍເຖິງຄວາມຈິງໃນພຣະຄຳພີ ແລະ ຍັງໂຕ້ວາທີກັບພວກຫົວຫອກຂອງຄຣິສຕະຈັກໂຣມ, ໃນຂະນະທີ່ຄວາມຈິງເຫຼົ່ານັ້ນຍັງເຂົ້າບໍ່ເຖິງໃຈຂອງຕົນ.<!-- #segment-separator -->ເຖິງແມ່ນວ່າຄາວິນມີຄວາມສາມາດໃນການຕໍ່ສູ້ໃນເລື່ອງຂໍ້ຂັດແຍ້ງຕາມຫຼັກສາສະໜາສາດ, ແຕ່ເພິ່ນມີພາລະກິດທີ່ສູງກວ່າພາລະກິດຂອງພວກນັກວິຊາການທີ່ໂຕ້ຖຽງກັນສຽງດັງ.<!-- #segment-separator -->ຈິດໃຈຂອງຄົນທັງຫຼາຍໄດ້ຮັບການມກະຕຸ້ນ, ຈຶ່ງເປັນເວລາເໝາະທີ່ຈະເປີດເຜີຍຄວາມຈິງໃຫ້ແກ່ພວກເຂົາ.<!-- #segment-separator -->ໃນຂະນະທີ່ຕຶກອາຄານຂອງມະຫາວິທະຍາໄລຕ່າງໆ ກຳລັງວຸ່ນວາຍຍ້ອນການໂຕ້ຖຽງກັນໃນເລື່ອງຫຼັກສາສະໜາສາດ, ຄາວິນກໍາລັງໄປຕາມບ້ານເຮືອນຂອງປະຊາຊົນເພື່ອເປີດອ່ານພຣະຄໍາພີ ແລະ ກ່າວເຖິງພຣະຄຣິສ ແລະ ການຖືກຄຶງໄວ້ທີ່ໄມ້ກາງແຂນໃຫ້ຄົນທັງຫຼາຍຟັງ. {GC 222.1}

## {GC 222.2}

ຕາມການຊົງນຳຂອງພຣະເຈົ້າ, ນະຄອນປາຣີຈະຕ້ອງໄດ້ຮັບໂອກາດອີກຄັ້ງໜຶ່ງທີ່ຈະຮັບເອົາຂ່າວປະເສີດ<!-- #segment-separator -->ຄຳເຊື້ອເຊີນຂອງເລີເຟວ ແລະ ແຟໂຣໄດ້ຖືກປະຕິເສດ, ແຕ່ຊາວເມືອງນະຄອນປາຣີທຸກຊົນຊັ້ນຈະມີໂອກາດຮັບຟັງຂ່າວປະເສີດອີກເທື່ອໜຶ່ງ.<!-- #segment-separator -->ໃນຂະນະນັ້ນກະສັດຍັງພິຈາລະນາຜົນປະໂຫຍດໃນດ້ານການເມືອງຈຶ່ງຍັງບໍ່ທັນໄດ້ເຂົ້າຂ້າງຄຣິສຕະຈັກໂຣມຢ່າງເຕັມທີ່ເພື່ອຕໍ່ສູ້ຂະບວນການປະຕິຮູບ.<!-- #segment-separator -->ເຈົ້າຍິງມາກາເຣັດຍັງຄົງເຝົ້າຫວັງວ່າຫຼັກໂປຣແຕັສຕັງຈະສາມາດຊະນະໃຈຄົນໃນປະເທດຝຣັ່ງ.<!-- #segment-separator -->ນາງຈຶ່ງຕັດສິນໃຈຢ່າງແນ່ວແນ່ວ່າ ຫຼັກຄຳສອນຂອງຂະບວນການປະຕິຮູບນັ້ນຈະຕ້ອງໄດ້ຮັບການປະກາດໃນນະຄອນປາຣີ.<!-- #segment-separator -->ໃນລະຫວ່າງທີ່ກະສັດບໍ່ຢູ່ ນາງໄດ້ສັ່ງໃຫ້ອາຈານໂປຣແຕັສຕັງຄົນໜຶ່ງໄປເທດສະໜາຕາມໂບດຕ່າງໆ ໃນນະຄອນດັ່ງກ່າວ.<!-- #segment-separator -->ແຕ່ເມື່ອເຈົ້າໜ້າທີ່ຝ່າຍສັນຕະປາປາຫ້າມບໍ່ອະນຸຍາດ ເຈົ້າຍິງມາກາເຣັດຈຶ່ງເປີດປະຕູພຣະລາຊະວັງໃຫ້ຄົນມາຟັງຂ່າວປະເສີດ.<!-- #segment-separator -->ມີການຈັດຫ້ອງໜຶ່ງໄວ້ເປັນຫ້ອງນະມັດສະການ ແລະ ມີການປະກາດວ່າທຸກໆ ມື້ ໃນເວລາທີ່ໄດ້ກໍານົດໄວ້ ຈະມີການເທດສະໜາ, ຜູ້ຄົນຈາກທຸກລະດັບຊັ້ນໄດ້ຖືກເຊື້ອເຊີນໃຫ້ໄປຮ່ວມ.<!-- #segment-separator -->ມີຄົນຈຳນວນຫຼາຍພາກັນມາຟັງ.<!-- #segment-separator -->ບໍ່ພຽງແຕ່ຫ້ອງທີ່ຈັດໄວ້ເທົ່ານັ້ນ ແຕ່ຫ້ອງໃກ້ຄຽງ ແລະທາງເດີນກໍເຕັມໄປດ້ວຍຄົນ.<!-- #segment-separator -->ຫຼາຍພັນຄົນມາເຕົ້າໂຮມກັນໃນແຕ່ລະມື້ ຮວມທັງພວກຂຸນນາງ, ລັດຖະບຸລຸດ, ນັກກົດໝາຍ ພໍ່ຄ້າ ແລະ ຊ່າງສີມື.<!-- #segment-separator -->ແທນທີ່ກະສັດຈະຫ້າມການປະຊຸມດັ່ງກ່າວ ກັບສັ່ງໃຫ້ເປີດໂບດສອງແຫ່ງໃນນະຄອນປາຣີ.<!-- #segment-separator -->ຊາວເມືອງບໍ່ເຄີຍຊາບເຊິ່ງໃນພຣະຄໍາຂອງພຣະເຈົ້າເໝືອນໃນຄັ້ງນີ້.<!-- #segment-separator -->ເໝືອນພຣະວິນຍານແຫ່ງຊີວິດໄດ້ຊົງດົນໃຈປະຊາຊົນຈາກສະຫວັນ.<!-- #segment-separator -->ຄວາມບໍລິສຸດ, ຄວາມເປັນລະບຽບຮຽບຮ້ອຍ, ຄວາມຂະຫຍັນໝັ່ນພຽນ ແລະ ການຮູ້ຈັກບັງຄັບຕົນກຳລັງເຂົ້າໄປແທນທີ່ການເມົາເຫຼົ້າ, ການປ່ອຍຕົວຕາມກິເລດຕັນຫາ, ການຜິດຖຽງກັນ ແລະ ການຢູ່ລ້າບໍ່ເກີດປະໂຫຍດ. {GC 222.2}

## {GC 223.1}

ແຕ່ພວກຜູ້ນຳຂອງຄຣິສຕະຈັກໂຣມບໍ່ໄດ້ຢູ່ລ້າ.<!-- #segment-separator -->ເມື່ອກະສັດຍັງບໍ່ຍອມຫ້າມການເທດສະໜາ, ພວກເຂົາຈຶ່ງຫັນໄປປຸກປັ່ນປະຊາຊົນ.<!-- #segment-separator -->ພວກເຂົາເຮັດທຸກສິ່ງທຸກຢ່າງທີ່ເຮັດໄດ້ເພື່ອຍຸຍົງຝູງຊົນທີ່ງົມງວາຍ ແລະ ຂາດຄວາມຮູ້ໃຫ້ເກີດຄວາມຢ້ານກົວ, ອະຄະຕິ ແລະ ຄວາມຄັ່ງໄຄ້.<!-- #segment-separator -->ຊາວເມືອງນະຄອນປາຣີຫຼັບຕາ ແລະ ຍອມເຮັດຕາມຜູ້ສອນທຽມເທັດ ຈຶ່ງບໍ່ຕ່າງຫຍັງກັບນະຄອນເຢຣູຊາເລັມໃນສະໄໝເກົ່າ ທີ່ບໍ່ຮູ້ວ່າພຣະເຈົ້າສະເດັດມາຢ້ຽມຢາມ ແລະ ບໍ່ຮູ້ເຖິງສິ່ງທີ່ເຮັດໃຫ້ຕົນມີຄວາມຢູ່ເຢັນເປັນສຸກ.<!-- #segment-separator -->ພຣະຄໍາຂອງພຣະເຈົ້າໄດ້ຮັບການປະກາດໃນນະຄອນຫຼວງເປັນເວລາ 2 ປີ, ແຕ່ເຖິງແມ່ນວ່າມີຫຼາຍຄົນຮັບເຊື່ອໃນຂ່າວປະເສີດ ແຕ່ຄົນສ່ວນຫຼາຍໄດ້ປະຕິເສດ.<!-- #segment-separator -->ກະສັດຟຣານຊິສທຳທ່າເປັນຄົນໃຈກວ້າງ ແລະ ຍອມຮັບທຸກຝ່າຍພຽງເພື່ອໃຫ້ເປັນໄປຕາມຈຸດປະສົງຂອງຕົນເອງ ເປັນເຫດໃຫ້ພວກຝ່າຍສັນຕະປາປາໄດ້ຮັບອຳນາດຄືນໃໝ່<!-- #segment-separator -->ໂບດທັງຫຼາຍກໍຖືກປິດລົງອີກຄັ້ງໜຶ່ງ ແລະ ມີການປັກຫຼັກປະຫານຂຶ້ນມາອີກ. {GC 223.1}

## {GC 223.2}

ຄາວິນຍັງຢູ່ໃນນະຄອນປາຣີ, ກະກຽມຕົນເອງໂດຍການສຶກສາ, ການຄິດຕຶກຕອງ, ແລະການອະທິຖານເພື່ອວຽກງານໃນອະນາຄົດ ແລະ ການສືບຕໍ່ເຜີຍແຜ່ແສງສະຫວ່າງ.<!-- #segment-separator -->ເຖິງຢ່າງໃດກໍຕາມ, ໃນທີ່ສຸດເພິ່ນຕົກເປັນເປົ້າຄວາມສົງໄສຂອງເຈົ້າໜ້າທີ່.<!-- #segment-separator -->ພວກເຂົາຕັ້ງໃຈທີ່ຈະປະຫານຊີວິດເພິ່ນດ້ວຍການເຜົາໄຟໃຫ້ໄດ້.<!-- #segment-separator -->ຄາວິນຖືວ່າຕົນເອງມີຄວາມປອດໄພທີ່ແຍກຕົວຢູ່ຢ່າງສັນໂດດ ຈຶ່ງບໍ່ຄິດກັງວົນເຖິງອັນຕະລາຍ, ແລ້ວຈູ່ໆ ກໍມີໝູ່ເພື່ອນແລ່ນເຂົ້າມາໃນຫ້ອງພ້ອມດ້ວຍຂ່າວວ່າເຈົ້າໜ້າທີ່ກໍາລັງເດີນທາງມາເພື່ອຈັບກຸມເພິ່ນ.<!-- #segment-separator -->ໃນທັນໃດນັ້ນໄດ້ຍິນສຽງເຄາະສຽງດັງຢູ່ທາງເຂົ້າດ້ານນອກ.<!-- #segment-separator -->ພວກເຂົາຈະຕ້ອງຝ້າວຢ່າງຮີບດ່ວນ ໂດຍບໍ່ເສຍເວລາແມ່ນແຕ່ວິນາທີດຽວ.<!-- #segment-separator -->ເພື່ອນຂອງເພິ່ນບາງຄົນໄດ້ທວງເວລາເຈົ້າໜ້າທີ່ຢູ່ທີ່ປະຕູ, ສ່ວນຄົນອື່ນກໍຊ່ວຍຢ່ອນເພິ່ນລົງຈາກປ່ອງຢ້ຽມ, ແລ້ວເພິ່ນກໍເດີນທາງໄປນອກເມືອງຢ່າງໄວວາ.<!-- #segment-separator -->ຄາວິນໄປລີ້ຢູ່ໃນຕູບຂອງຊາວນາທີ່ເປັນມິດກັບຂະບວນການປະຕິຮູບ ແລະ ປອມຕົວໂດຍການໃສ່ເສື້ອຜ້າຂອງຊາວນາຜູ້ນັ້ນ ຈັບໝາກຈົກຂຶ້ນມາແບກ ແລ້ວກໍອອກເດີນທາງມຸ່ງໜ້າໄປທາງໃຕ້ຈົນໄດ້ພົບບ່ອນລີ້ໄພອີກໃນເຂດຄອບຄອງຂອງເຈົ້າຍິງມາກາເຣັດ.<!-- #segment-separator -->(ເບິ່ງ ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 2, ບົດ 30). {GC 223.2}

## {GC 224.1}

ເພິ່ນຢູ່ຕໍ່ຢ່າງປອດໄພທີ່ນັ້ນເປັນເວລາສອງສາມເດືອນ ແລະ ຕັ້ງໜ້າຕັ້ງຕາສຶກສາຄົ້ນຄວ້າເໝືອນທີ່ຜ່ານມາ, ພາຍໃຕ້ການປົກປ້ອງຂອງໝູ່ເພື່ອນທີ່ມີອິດທິພົນ.<!-- #segment-separator -->ແຕ່ເປົ້າປະສົງຂອງເພິ່ນແມ່ນການປະກາດຂ່າວປະເສີດໃຫ້ທົ່ວເຖິງປະເທດຝຣັ່ງ, ເພິ່ນຈຶ່ງບໍ່ສາມາດຢູ່ໂດຍບໍ່ໄດ້ປະກາດເປັນເວລາດົນນານ.<!-- #segment-separator -->ທັນທີທີ່ພະຍຸແຫ່ງການຂົ່ມເຫັງເບົາລົງເລັກນ້ອຍ, ເພິ່ນໄດ້ຊອກຫາບ່ອນເຮັດວຽກໃໝ່ທີ່ເມືອງພົວເຈ, ເປັນເມືອງທີ່ມີມະຫາວິທະຍາໄລ ແລະ ເປັນບ່ອນທີ່ມີການຕອບຮັບຕໍ່ຄຳສອນຂອງພວກນັກປະຕິຮູບເປັນຢ່າງດີ.<!-- #segment-separator -->ຄົນຈາກທຸກຊົນຊັ້ນໃນສັງຄົມໄດ້ຮັບຟັງຂ່າວປະເສີດດ້ວຍຄວາມຍິນດີ.<!-- #segment-separator -->ບໍ່ມີການເທດສະໜາປະກາດຢ່າງເປີດເຜີຍ, ແຕ່ຄາວິນໄດ້ສອນຖ້ອຍຄໍາແຫ່ງຊີວິດນິຣັນໃຫ້ແກ່ຜູ້ທີ່ຢາກຟັງ, ບາງຄັ້ງແມ່ນຢູ່ໃນເຮືອນຫົວໜ້າຜູ້ພິພາກສາ, ບາງຄັ້ງແມ່ນຢູ່ໃນເຮືອນຂອງຕົນເອງ, ແລະບາງຄັ້ງຢູ່ໃນສວນສາທາລະນະ.<!-- #segment-separator -->ເມື່ອເວລາຜ່ານໄປ ແລະ ຈຳນວນຜູ້ຟັງເພີ່ມຂຶ້ນ, ພວກເຂົາຄິດວ່າຄົງມີຄວາມປອດໄພກວ່າຖ້າເຕົ້າໂຮມກັນຢູ່ນອກເມືອງ.<!-- #segment-separator -->ມີຖໍ້າແຫ່ງໜຶ່ງຢູ່ຂ້າງເຫວແຄບຖືກເລືອກໃຫ້ເປັນສະຖານທີ່ປະຊຸມ. ຖ້ຳແຫ່ງນີ້ຖືກປິດບັງດ້ວຍຕົ້ນໄມ້ ແລະ ຫີນທີ່ຢື້ນລົງມາ ຈຶ່ງເປັນບ່ອນຊອກຫຼີກທີ່ຫາຍາກ.<!-- #segment-separator -->ກຸ່ມຄົນນ້ອຍໆ ພາກັນອອກອອກຈາກເມືອງເພື່ອໄປຮ່ວມປະຊຸມ ໂດຍແຕ່ລະກຸ່ມໃຊ້ເສັ້ນທາງທີ່ແຕກຕ່າງກັນ.<!-- #segment-separator -->ໃນທີ່ລັບຕາຄົນແຫ່ງນີ້ມີການນຳພຣະຄຳພີມາອ່ານອອກສຽງ ແລະ ອະທິບາຍໃຫ້ຄົນຟັງ.<!-- #segment-separator -->ຊາວໂປຣແຕັສຕັງໃນປະເທດຝຣັ່ງໄດ້ສະຫຼອງອາຫານຄາບສຸດທ້າຍຂອງພຣະເຢຊູເປັນຄັ້ງທຳອິດໃນຖ້ຳແຫ່ງນີ້ເອງ.<!-- #segment-separator -->ມີການສົ່ງພວກນັກປະກາດທີ່ຊື່ສັດອອກໄປຈາກຄຣິສຕະຈັກນ້ອຍໆ ແຫ່ງນີ້. {GC 224.1}

## {GC 224.2}

ແລ້ວຄາວິນກໍກັບຄືນໄປຍັງນະຄອນປາຣີ.<!-- #segment-separator -->ເພິ່ນຍັງບໍ່ສາມາດເລີກຄວາມຫວັງທີ່ວ່າປະເທດຝຣັ່ງທັງຊາດຈະຮັບເອົາຄຳສອນຂອງຂະບວນການປະຕິຮູບ.<!-- #segment-separator -->ແຕ່ເພິ່ນພົບວ່າບໍ່ຄ່ອຍມີໂອກາດປະກາດເລີຍ.<!-- #segment-separator -->ການສອນຂ່າວປະເສີດແມ່ນທາງໄປສູ່ຫຼັກປະຫານໂດຍກົງ, ໃນທີ່ສຸດເພິ່ນຈຶ່ງຕັດສິນໃຈອອກເດີນທາງໄປປະເທດເຢຍລະມັນ.<!-- #segment-separator -->ຫຼັງຈາກຄາວິນອອກຈາກປະເທດຝຣັ່ງບໍ່ດົນມີພາຍຸພັດຖະຫຼົມໃສ່ຊາວໂປຣແຕັສຕັງ, ເຊິ່ງຖ້າເພິ່ນຍັງຢູ່ໃນຄາວນັ້ນຄົງໄດ້ຖືກທຳລາຍພ້ອມກັບຄົນອື່ນຢ່າງແນ່ນອນ. {GC 224.2}

## {GC 224.3}

ພວກນັກປະຕິຮູບຝຣັ່ງມີຄວາມກະຕືລືລົ້ນທີ່ຈະເຫັນປະເທດຂອງຕົນກ້າວໜ້າໃນການປະຕິຮູບໃຫ້ທັນກັບປະເທດເຢຍລະມັນ ແລະ ສວິສເຊີແລນ, ຈຶ່ງຕັ້ງໃຈໂຈມຕີຄວາມງົມງວາຍຂອງຄຣິສຕະຈັກໂຣມຢ່າງຮຸນແຮງຈົນເປັນເຫດໃຫ້ຄົນທັງຊາດຕື່ນຕົວຂຶ້ນມາ.<!-- #segment-separator -->ສະນັ້ນຄືນໜຶ່ງພວກເຂົາຈຶ່ງພາກັນຕິດແຜ່ນປ້າຍທົ່ວປະເທດຝຣັ່ງໂຈມຕີພິທີສິນລະນຶກຂອງກາໂຕລິກ.<!-- #segment-separator -->ແຕ່ແທນທີ່ຈະຊ່ວຍໃຫ້ຂະບວນການປະຕິຮູບກ້າວໄປຂ້າງໜ້າ, ການເຄື່ອນໄຫວທີ່ຫ້າວຫານແຕ່ຂາດຄວາມຮອບຄອບນັ້ນໄດ້ນຳຄວາມພິນາດມາ ບໍ່ພຽງແຕ່ໃສ່ພວກທີ່ຢູ່ເບື້ອງຫຼັງການຕິດປ້າຍເຫຼົ່ານັ້ນ ແຕ່ໃຫ້ຄົນທັງຫຼາຍທີ່ເປັນມິດກັບຂະບວນການປະຕິຮູບທົ່ວປະເທດຝຣັ່ງດ້ວຍ.<!-- #segment-separator -->ເຫດການໃນຄັ້ງນີ້ໄດ້ໃຫ້ພວກຝ່າຍຄຣິສຕະຈັກໂຣມໃນສິ່ງທີ່ພວກເຂົາປາຖະໜາມາດົນນານ ຄືຂໍ້ອ້າງທີ່ຈະໃຊ້ເພື່ອຮຽກຮ້ອງໃຫ້ທຳລາຍພວກນອກຮີດໃຫ້ໝົດ ເພາະເປັນພວກທີ່ຍຸຍົງປັ່ນປວນ ແລະ ເປັນໄພອັນຕະລາຍຕໍ່ຄວາມໝັ້ນຄົງແຫ່ງລາຊະບັນລັງ ແລະຕໍ່ຄວາມສະຫງົບສຸກຂອງປະເທດຊາດ. {GC 224.3}

## {GC 225.1}

ມີມືລັບນຳແຜ່ນປ້າຍອັນໜຶ່ງມາຕິດໄວ້ທີ່ປະຕູຫ້ອງນອນຂອງກະສັດ ໂດຍບໍ່ມີໄຜຮູ້ວ່າແມ່ນໄຜເຮັດ, ອາດຈະເປັນໝູ່ມິດທີ່ຂາດຄວາມຮອບຄອບ ຫຼື ເປັນສັດຕູເຈົ້າເລ່.<!-- #segment-separator -->ກະສັດຕົກໃຈຢ້ານ.<!-- #segment-separator -->ໃນແຜ່ນປ້າຍດັ່ງກ່າວ, ຄວາມງົມງວາຍຕ່າງໆ ທີ່ໄດ້ຮັບຄວາມເຄົາລົບນັບຖືເປັນເວລາຫຼາຍຮ້ອຍປີກໍໄດ້ຖືກໂຈມຕີຢ່າງໄຮ້ປານີ.<!-- #segment-separator -->ການທີ່ມີຄົນບັງອາດນຳຖ້ອຍຄໍາທີ່ແຈ່ມແຈ້ງ ແຕ່ໜ້າຕົກໃຈເຫລົ່ານີ້ເຂົ້າໄປເຖິງຫ້ອງນອນຂອງກະສັດເຮັດໃຫ້ເພິ່ນໂມໂຫເປັນຟືນເປັນໄຟ.<!-- #segment-separator -->ເພິ່ນຢືນກືກປາກບໍ່ອອກ ແລະ ຕົວສັ່ນຢູ່ພັກໜຶ່ງດ້ວຍອາການຕົກຕະລຶງ.<!-- #segment-separator -->ແລ້ວດ້ວຍຄວາມໂມໂຫຢ່າງຮຸນແຮງເພິ່ນຈຶ່ງລັ່ນວາຈາທີ່ຮ້າຍກາດວ່າ:<!-- #segment-separator --> “ໃຫ້ຈັບທຸກຄົນທີ່ສົງໄສວ່າຮັບເຊື່ອໃນຄຳສອນນອກຮີດຂອງລູເທີໂດຍບໍ່ໄວ້ໜ້າ.<!-- #segment-separator -->ເຮົາຈະຂ້າພວກມັນໃຫ້ໝົດ. (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 4, ບົດ 10).<!-- #segment-separator -->ແບບນີ້ກໍກັບລຳບໍ່ໄດ້ແລ້ວ,<!-- #segment-separator -->ກະສັດຕັ້ງໃຈຢ່າງເດັດດຽວທີ່ຈະເຂົ້າຂ້າງຄຣິສຕະຈັກໂຣມຢ່າງເຕັນທີ່. {GC 225.1}

## {GC 225.2}

ໄດ້ມີການອອກມາດຕະການທັນທີເພື່ອຈັບກຸມທຸກຄົນໃນນະຄອນປາຣີທີ່ຮັບເອົາຄຳສອນຂອງລູເທີ.<!-- #segment-separator -->ມີຊ່າງສີມືຜູ້ທຸກຍາກຄົນໜຶ່ງ, ເປັນຜູ້ຮັບເຊື່ອໃນຄຳສອນຂອງພວກນັກປະຕິຮູບ; ຄົນນີ້ເຄີຍເຮັດໜ້າທີ່ເອີ້ນຜູ້ເຊື່ອທັງຫຼາຍໃຫ້ໄປຮ່ວມປະຊຸມນະມັດສະການຢ່າງລັບໆ; ມາບັດນີ້ລາວຖືກຈັບ ແລະ ຖືກຂົ່ມຂູ່ວ່າຈະຖືກປະຫານຊີວິດດ້ວຍການເຜົາໄຟຖ້າບໍ່ຮ່ວມມື; ພວກເຈົ້າໜ້າທີ່ໄດ້ສັ່ງລາວໃຫ້ນຳທູດຂອງສັນຕະປາປາໄປທີ່ເຮືອນຊາວໂປຣແຕັສຕັງທຸກຄົນໃນເມືອງ.<!-- #segment-separator -->ໃນຕອນທຳອິດລາວຕົກໃຈຢ້ານ ແລະ ບໍ່ຢາກເຮັດ, ແຕ່ໃນທີ່ສຸດຍ້ອນລາວຢ້ານແປວໄຟຈຶ່ງຍອມທໍລະຍົດຕໍ່ພີ່ນ້ອງຂອງຕົນ.<!-- #segment-separator -->ມີການຈັດຂະບວນໂດຍໃຫ້ເຂົ້າຈີ່ທີ່ໃຊ້ໃນພິທີສິນລະນຶກນຳໜ້າ ຕາມດ້ວຍຜູ້ທໍລະຍົດ ແລະພວກບາດຫຼວງ, ພວກຄົນເຜົາເຄື່ອງຫອມ, ບັນດານັກບວດ, ພວກທະຫານ ແລະ ທ້າວໂມຣິນຜູ້ເປັນນັກສືບສວນຂອງກະສັດ. ຄົນເຫຼົ່ານີ້ເດີນຂະບວນຢ່າງມິດງຽບຜ່ານຖະໜົນຫົນທາງໃນເມືອງ <!-- #segment-separator -->ໂດຍອ້າວວ່າກຳລັງໃຫ້ກຽດແກ່ພິທີ “ສິນລະນຶກອັນສັກສິດ” ດ້ວຍການລົບລ້າງຄວາມຜິດທີ່ພວກໂປຣແຕັສຕັງໄດ້ດູຖູກພິທີດັ່ງກ່າວ.<!-- #segment-separator -->ແຕ່ພາຍໃຕ້ການຫຼິ້ນລະຄອນນີ້ມີການມຸ້ງເອົາຊີວິດເຊື່ອງຊ້ອນຢູ່.<!-- #segment-separator -->ເມື່ອເດິນທາງກົງກັນຂ້າມກັບເຮືອນຂອງຜູ້ທີ່ເຊື່ອຕາມຄຳສອນຂອງລູເທີ ຜູ້ທໍລະຍົດຈະເຮັດສັນຍານດ້ວຍມືແຕ່ບໍ່ເວົ້າສິ່ງໃດເລີຍ.<!-- #segment-separator -->ຂະບວນນັ້ນກໍຈະຢຸດລົງ, ເຈົ້າໜ້າທີ່ຈະບຸກເຂົ້າໄປໃນເຮືອນ, ຄອບຄົວຈະຖືກລາກອອກມາ ແລະ ຖືກມັດໂສ້, ແລ້ວຂະບວນນັ້ນຈະອອກເດີນທາງຕໍ່ເພື່ອຊອກຫາເຫຍື່ອຄົນໃໝ່.<!-- #segment-separator -->ພວກເຂົາ “ບໍ່ລະເວັ້ນເຮືອນຫຼັງໃດບໍ່ວ່າໃຫຍ່ ຫຼື ນ້ອຍ, ແມ່ນແຕ່ໃນຄະນະຕ່າງໆ ຂອງມະຫາວິທະຍາໄລແຫ່ງນະຄອນປາຣີກໍບໍ່ເວັ້ນ...<!-- #segment-separator -->ໂມຣິນເຮັດໃຫ້ຄົນສະເທືອນຈົນຕົວສັ່ນໄປທັງເມືອງ....<!-- #segment-separator -->ເປັນຍຸກສະໄໝທີ່ຄວາມເປັນຕາຢ້ານຄອງເມືອງ.” (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 4, ບົດ 10). {GC 225.2}

## {GC 226.1}

ເຫຍື່ອຜູ້ເຄາະຮ້າຍຖືກປະຫານຊີວິດດ້ວຍການທໍລະມານທີ່ໂຫດຮ້າຍທາລຸນ; ມີການສັ່ງເປັນພິເສດໃຫ້ອ່ອນໄຟລົງເພື່ອຍືດເວລາແຫ່ງຄວາມເຈັບປວດ.<!-- #segment-separator -->ແຕ່ຄົນເຫຼົ່ານີ້ຕາຍໃນຖານະຜູ້ມີໄຊຊະນະ<!-- #segment-separator --> ໂດຍຄວາມເຊື່ອໝັ້ນບໍ່ຫວັ່ນໄຫວ ແລະສັນຕິສຸກໃນໃຈບໍ່ໄດຮັບການກະທົບໃຫ້ໝອງມົນ.<!-- #segment-separator -->ພວກຜູ້ຂົ່ມເຫັງກັບຮູ້ສຶກວ່າຕົນເປັນຝ່າຍທີ່ເສຍໄຊ ເພາະບໍ່ສາມາດທຳລາຍຄວາມຢືນຢັດຂອງຄົນເຫຼົ່ານັ້ນໄປໄດ້.<!-- #segment-separator --> “ມີການປັກຫຼັກປະຫານທົ່ວທຸກບ່ອນຂອງນະຄອນປາຣີ, ແລະມີການເຜົາປະຫານສືບຕໍ່ບໍ່ເວັ້ນແຕ່ລະມື້, ໂດຍມຸ້ງຫວັງໃຫ້ປະຊາຊົນຢ້ານກົວຄຳສອນນອກຮີດ.<!-- #segment-separator -->ແຕ່ສຸດທ້າຍຝ່າຍຂ່າວປະເສີດຍັງຄົງເປັນຝ່າຍທີ່ໄດ້ປຽບ.<!-- #segment-separator -->ເຫດການນີ້ເຮັດໃຫ້ຊາວນະຄອນປາຣີທັງໝົດເຫັນວ່າຄຳສອນໃໝ່ສາມາດຜະລິດຄົນແບບໃດ.<!-- #segment-separator -->ບໍ່ມີທຳມາດແຫ່ງໃດທີ່ມີການປະກາດໄດ້ຜົນເທົ່າກັບຫຼັກປະຫານຂອງຜູ້ທີ່ສະຫຼະຊີວິດເພື່ອຄວາມເຊື່ອ.<!-- #segment-separator -->ໃບໜ້າຂອງຄົນເຫຼົ່ານີ້ທີ່ສະແດງເຖິງສັນຕິສຸກ ແລະຄວາມປິຕິຍິນດີໃນຂະນະທີ່ເດີນທາງໄປຍັງ ... ແດນປະຫານ, ວິລະກຳຂອງພວກເຂົາໃນຂະນະທີ່ຢືນຢູ່ທ່າມກາງແປວໄຟອຳມະຫິດ, ການໃຫ້ອະໄພຢ່າງອ່ອນສຸພາບທີ່ຖືກທຳຮ້າຍໃຫ້ບາດເຈັບ, ສິ່ງເຫຼົ່ານີ້ປ່ຽນທ່າທີຂອງຄົນຈຳນວນຫຼາຍທີ່ສັງເກດການ, ຈາກຄວາມຄຽດແຄ້ນໃຫ້ກາຍເປັນຄວາມສົງສານ ແລະ ຈາກຄວາມກຽດຊັງໃຫເປັນຄວາມຮັກ. ແບບຢ່າງຂອງຜູ້ທີ່ຖືກປະຫານສະເໝືອນວາຈາທີ່ຄົມຄາຍເຊິ່ງອ້ອນວອນໃຫ້ຄົນມາຮັບເຊື່ອໃນຂ່າວປະເສີດ.” (ໄວລີ, ເຫຼັ້ມ 13, ບົດ 20). {GC 226.1}

## {GC 226.2}

ສ່ວນພວກບາດຫຼວງຍັງຄົງມຸ້ງໝັ້ນໃຫ້ປະຊາຊົນຄຽດແຄ້ນຕໍ່ໄປຈຶ່ງປ່ອຍຂໍ້ກ່າວຫາຕໍ່ພວກໂປຣແຕັສຕັງທີ່ຮ້າຍແຮງທີ່ສຸ.<!-- #segment-separator -->ມີການກ່າວຫາວ່າຝ່າຍພວກປະຕິຮູບໄດ້ວາງແຜນສັງຫານພວກກາໂຕລິກ, ແລ້ວຈະໂຄ່ນລົ້ມລັດຖະບານ ແລະ ລອບສັງຫານກະສັດ.<!-- #segment-separator -->ພວກບາດຫຼວງບໍ່ມີຫຼັກຖານສະໜັບສະໜູນຂໍ້ກ່າວຫາດັ່ງກ່າວແມ່ນແຕ່ໜ້ອຍ.<!-- #segment-separator -->ເຖິງຢ່າງໃດກໍດີ, ໃນທີ່ສຸດຄໍາທໍານາຍເລື່ອງຮ້າຍນັ້ນໄດ້ສໍາເລັດເປັນຈິງ, ແຕ່ເປັນການສຳເລັດພາຍໃຕ້ສະຖານະການທີ່ແຕກຕ່າງກັນ ແລະ ຈາກສາເຫດທີ່ກົງກັນຂ້າມ.<!-- #segment-separator -->ທີ່ຝ່າຍກາໂຕລິກປະຕິບັດຕໍ່ພວກໂປຣແຕັສຜູ້ໄຮ້ຄວາມຜິດຢ່າງໂຫດຮ້າຍນັ້ນ ໄດ້ສະສົມໂທດໄວ້ຢ່າງໜັກໜ່ວງ, ເຊິ່ງຫຼາຍສະຕະວັດຕໍ່ມາກໍໄດ້ນຳຄວາມພິນາດມາສູ່ກະສັດພ້ອມດ້ວຍການປົກຄອງ ແລະ ປະຊາຊົນຂອງເພິ່ນຕາມທີ່ທຳນາຍໄວ້, ແຕ່ຄວາມພິນາດດັງກ່າວເກີດຈາກພວກທີ່ບໍ່ເຊື່ອພຣະເຈົ້າ ແລະ ຈາກພວກຝ່າຍສັນຕະປາປາເອງ.<!-- #segment-separator -->ມັນບໍ່ແມ່ນການເຜີຍແຜ່ຫຼັກໂປຣແຕັສຕັງທີ່ເປັນເຫດໃຫ້ປະເທດຝຣັ່ງເດືອດຮ້ອນທີ່ສຸດໃນສາມຮ້ອຍປີຕໍ່ມາ, ແຕ່ເປັນການປາບປາມພວກເຂົາຕ່າງຫາກທີ່ນຳໄພອັນຮ້າຍແຮງເຫຼົ່ານັ້ນມາ. {GC 226.2}

## {GC 227.1}

ບັດນີ້ຄວາມລະແວງແຄງໃຈ, ຄວາມບໍ່ໄວ້ເນື້ອເຊື່ອໃຈ ແລະ ຄວາມຢ້ານກົວໄດ້ລາມໄປທົ່ວເຖິງທຸກຊັ້ນຂອງສັງຄົມ.<!-- #segment-separator -->ໃນທ່າມກາງຄວາມຕື່ນຕົກໃຈທີ່ເກີດຂຶ້ນທົ່ວໄປນັ້ນ, ໄດ້ປາກົດໃຫ້ເຫັນວ່າພວກຄົນທີ່ມີການສຶກສາສູງທີ່ສຸດ, ມີອິດທິພົນຫຼາຍທີ່ສຸດ ແລະ ມີອຸປະນິໄສທີ່ງົດງາມທີ່ສຸດຂອງຊາດໄດ້ຮັບເອົາຄຳສອນຂອງລູເທີຢ່າງເລິກຊຶ້ງ.<!-- #segment-separator -->ຕໍາແໜ່ງຮັບຜິດຊອບທີ່ມີກຽດຫຼາຍຕຳແໜ່ງໄດ້ຖືກປະວ່າງ.<!-- #segment-separator -->ພວກນາຍຊ່າງສີມື, ນັກພິມ, ນັກວິຊາການ, ອາຈານສອນໃນມະຫາວິທະຍາໄລ, ນັກຂຽນ ແລະ ແມ້ນແຕ່ເຈົ້າໜ້າທີ່ໃນລາຊະວັງກໍໄດ້ສູນຫາຍໄປ.<!-- #segment-separator -->ຫຼາຍຮ້ອຍຄົນອົບພະຍົບປົບໜີຈາກນະຄອນປາຣີອົນເປັນບ້ານເກີດເມືອງນອນຂອງຕົນ, ເຊິ່ງໃນຈຳນວນຄົນດັ່ງກ່າວການທີ່ໜີນັ້ນກໍເປັນສັນຍານທຳອິດວ່າພວກເຂົາເຫັນດ້ວຍກັບຄຳສອນຂອງຝ່າຍປະຕິຮູບ.<!-- #segment-separator -->ພວກຝ່າຍສັນຕະປາປາຫຼຽວເບິ່ງຮອບຕົວດ້ວຍຄວາມປະຫຼາດໃຈເມື່ອຮູ້ວ່າເຄີຍມີຄົນນອກຮີດຈຳນວນຫຼາຍລອຍນວນຢູ່ທ່າມກາງພວກເຂົາໂດຍບໍ່ມີຜູ້ໃດສົງໄສ.<!-- #segment-separator -->ພວກເຂົາລະບາຍຄວາມໂມໂຫໃສ່ຄົນຢາກຈົນຈຳນວນຫຼວງຫຼາຍຜູ້ຢູໃນອໍານາດທີ່ຈັດການໄດ້.<!-- #segment-separator -->ໃນຄາວນັ້ນບັນດາຄຸກກໍແອອັດໄປດ້ວຍຜູ້ຄົນ, ສ່ວນອາກາດນັ້ນເບິ່ງຄືວ່າມືດມົວດ້ວຍຄວັນໄຟຈາກການປະຫານຜູ້ທີ່ຍອມຮັບວ່າຕົນເຊື່ອໃນຂ່າວປະເສີດ. {GC 227.1}

## {GC 227.2}

ກະສັດຟຣານຊິສທີໜຶ່ງເຄີຍມີຄວາມພາກພູມໃຈທີ່ເປັນຜູ້ນຳທີ່ຟື້ນຟູໃຫ້ມີການສຶກສາຄົ້ນຄວ້າໃນວິຊາຄວາມຮູ້ອັນເປັນສັນຍາລັກອັນໜຶ່ງຂອງຕົ້ນສັດຕະວັດທີສິບຫົກ.<!-- #segment-separator -->ເພິ່ນເຄີຍດີໃຈທີ່ສາມາດເຕົ້າໂຮມນັກວິຊາການຈາກທຸກປະເທດມາທີ່ລາຊະສຳນັກຂອງຕົນ.<!-- #segment-separator -->ເພິ່ນຮັກການຮຽນຮູ້ ແລະ ດູຖູກຄວາມໂງ່ຈ້າ ແລະ ຄວາມງົມງວາຍຂອງພວກບາດຫຼວງ; ສິ່ງເຫຼົ່ານີ້ເປັນເຫດຜົນສ່ວນໜຶ່ງທີ່ເພິ່ນຍອມໃຫ້ຝ່າຍປະຕິຮູບເຄື່ອນໄຫວກ່ອນໜ້ານີ້.<!-- #segment-separator -->ແຕດ້ວຍຄວາມກະຕືລືລົ້ນທີ່ຢາກກຳຈັດພວກນອກຮີດໃຫ້ໝົດ, ຜູ້ອຸປະຖຳການຮຽນຮູ້ຄົນນີ້ໄດ້ອອກຄໍາສັ່ງປະກາດງົດການຕີພິມທົ່ວປະເທດຝຣັ່ງ!<!-- #segment-separator -->ຟຣານຊິສທີໜຶ່ງເປັນຕົວຢ່າງອັນໜຶ່ງທ່າມກາງຫຼາຍຕົວຢ່າງໃນປະຫວົດສາດທີ່ສະແດງໃຫ້ເຫັນວ່າ ການພັດທະນາໃນວິຊາຄວາມຮູ້ບໍ່ໄດ້ເປັນເຄື່ອງປ້ອງກັນຄົນຈາກການມີອັກຄະຕິຕໍ່ສາສະໜາ ແລະ ຈາກການຂົ່ມເຫັງຄົນອື່ນ. {GC 227.2}

## {GC 227.3}

ມີການເຮັດພິທີເປັນທາງການເພື່ອຢືນຢັນວ່າ ປະເທດຝຣັ່ງທັງຊາດຈະມຸ້ງໝັ້ນໃນການທຳລາຍພວກໂປຣແຕັສຕັງ(ຈົນ/ຢ່າງ)(ຮາບຄາບ/ໝົດກ້ຽງ).<!-- #segment-separator -->ພວກບາດຫຼວງກ່າວວ່າ ການທີ່ບັນດາໂປຣແຕັສຕັງດູຖູກພິທີສິນລະນຶກຂອງກາໂຕລິກນັ້ນເປັນການດູຖູກສະຫວັນເບື້ອງເທິງ ແລະ ຈະຕ້ອງມີການຊົດໃຊ້ດ້ວຍເລືອດ; ພວກເຂົາຈຶ່ງຮຽກຮ້ອງໃຫ້ກະສັດອະນຸມັດວຽກງານອັນຮ້າຍແຮງດັ່ງກ່າວແທນປະຊາຊົນ. {GC 227.3}

## {GC 228.1}

ວັນທີ 21 ເດືອນ ມັງກອນ ຄ.ສ.1535 ຖືກກໍານົດໄວ້ເພື່ອຈັດພິທີອັນເປັນຕາຢ້ານນັ້ນ.<!-- #segment-separator -->ສິ່ງເຫຼັ່ານີ້ໄດ້ປຸກຄົນທັງຊາດໃຫ້ເກີດຄວາມຢ້ານກົວອັນງົມງວາຍ ແລະ ຄວາມກຽດຊັງທີ່ຮ້າຍກາດ.<!-- #segment-separator -->ມີຝູງຊົນຈາກຊົນນະບົດຮອບເມືອງທັງໝົດພາກັນຫຼັ່ງໄຫຼເຂົ້າມາໃນນະຄອນປາຣີຈົນຖະໜົນຫົນທາງໃນເມືອງເຕັມໄປດ້ວຍຜູ້ຄົນ.<!-- #segment-separator -->ວັນນັ້ນເລິ່ມຕັ້ນ(ຂຶ້ນ)ດ້ວຍການຈັດຂະບວນໃຫຍ່ຢ່າງສະຫງ່າຜ່າເຜີຍ.<!-- #segment-separator --> “ເຮືອນທີ່ຢູ່ຕາມທາງໄດ້ຫ້ອຍຜ້າທີ່ເປັນສັນຍາລັກຂອງການໄວ້ທຸກ ແລະ ມີການຈັດແທ່ນບູຊາໄວ້ເປັນຊ່ວງໆ.”<!-- #segment-separator -->ໜ້າປະຕູເຮືອນທຸກຫຼັງມີການຈູດກະບອງໄຟເພື່ອເປັນການໃຫ້ກຽດແກ່ “ພິທີກຳອັນສັກສິດ.”<!-- #segment-separator -->ກ່ອນທີ່ແສງອະລຸນເບິກຟັ້າໃນມື້ນັ້ນມີການຮ່ວມຂະບວນກັນຂຶ້ນທີ່ລາຊະວັງຂອງກະສັດ.<!-- #segment-separator --> “ມີປ້າຍ ແລະ ໄມ້ກາງແຂນຈາກແຕ່ລະໂບດນຳໜ້າຂະບວນ ຕາມດ້ວຍປະຊາຊົນຖືກະບອງໄຟຍ່າງເປັນຄູ່ເປັນຄູ່.”<!-- #segment-separator -->ຈາກນັ້ນກໍມີພວກພະກາໂຕລິກຈາກຄະນະນັກບວດແຕ່ລະຄະນະ, ຕ່າງຄົນຕ່າງໃສ່ເຄື່ອງພິເສດຕາມຄະນະຂອງຕົນ.<!-- #segment-separator -->ຕໍ່ມາກໍມີການແຫ່ພວກວັດຖຸສັກສິດທີ່ມີຊື່ສຽງຢ່າງຫຼວງຫຼາຍ.<!-- #segment-separator -->ພວກເຈົ້າໜ້າທີ່ຄຣິສຕະຈັກຂີ່ມ້າຕາມມາໂດຍນຸ່ງເສື້ອຍາວສີມ່ວງ ແລະ ສີແດງ ແລະ ໃສ່ເຄື່ອງປະດັບເພັດພອຍທີ່ສະທ້ອນແສງແວວວາວ. {GC 228.1}

## {GC 228.2}

“ຈາກນັ້ນແມ່ນເຈົ້າຄະນະແຫ່ງນະຄອນປາຣີຍ່າງຢູ່ໃຕ້ຄັນຈ້ອງອັນງົດງາມ ແລະ ຖືເຂົ້າຈີ່ປະຈຳພິທີ່ສິນລະນຶກ ... ມີເຈົ້າຊາຍ 4 ຄົນຖືຄັນຈ້ອງດັ່ງກ່າວ....<!-- #segment-separator -->ຫຼັງຈາກເຂົ້າຈີ່ແມ່ນກະສັດຟຣານຊິສທີ 1 ຍ່າງຢູຕາມຫຼັງ....ໃນມືນັ້ນ ເພິ່ນບໍ່ໄດ້ໃສ່ມົງກຸດ ຫຼື ເສື້ອຜ້າພິເສດຂອງກະສັດ.”<!-- #segment-separator -->ແຕ່ກະສັດຂອງປະເທດຝຣັ່ງ “ຢູ່ໃນຖານະຜູ້ສຳນຶກໃນຄວາມບາບ” ເພິ່ນ “ບໍ່ຄຸມຫົວ ແຕ່ກົ້ມໜ້າລົງ ແລະ ຖືທຽນນ້ອຍທີ່ຈູດໄວ້ຢູ່ໃນມື,” (ໄວລີ, ເຫຼັ້ມ 13, ບົດ 21).<!-- #segment-separator -->ເພິ່ນກົ້ມຫົວລົງຄຳນັບຢູ່ທີ່ແທ່ນບູຊາທຸກອັນດ້ວຍຄວາມນອບນ້ອມຖ່ອມຕົນ ບໍ່ແມ່ນຍ້ອນຄວາມຜິດບາບທີ່ເຮັດໃຫ້ຈິດໃຈຂອງຕົນເປັນມົນທິນ ແລະ ບໍ່ແມ່ນຍ້ອນມືຂອງຕົນເປື້ອນດ້ວຍເລືອດຂອງຜູ້ບໍລິສຸດ, ແຕ່ຍ້ອນຄວາມບາບອັນຮ້າຍແຮງຂອງປະຊາຊົນທີ່ກ້າຕໍາໜິພິທີສິນລະນຶກຂອງກາໂຕລິກ.<!-- #segment-separator -->ຈາກນັ້ນແມ່ນພຣະລາຊະນີ ແລະ ບັນດາເຈົ້າໜ້າທີ່ກັບຂຸນນາງຢ່າງມາເປັນຄູ່ເປັນຄູ່ ຕ່າງຄົນຖືກະບອງໄຟທີ່ຈູດໄວ້. {GC 228.2}

## {GC 228.3}

ສ່ວນໜຶ່ງຂອງພິທີກຳໃນມືນັ້ນແມ່ນກະສັດເອງໄດ້ກ່າວຕໍ່ເຈົ້າໜ້າທີ່ຊັ້ນສູງຂອງແຜ່ນດິນໃນຫໍຜາສາດຂອງເຈົ້າຄະນະເມືອງ.<!-- #segment-separator -->ເພິ່ນຄ່ຳຄວນດ້ວຍໃບໜ້າທີ່ໂສກເສົ້າ ແລະຖ້ອຍຄຳທີ່ສຸດຊຶ້ງຕຶງໃຈວ່າ “ມັນຄືອາຊະຍາກໍາແທ້ໃດ! ມັນຄືການໝິ່ນປະໝາດຮັ້ນແລ້ວ! ວັນແຫ່ງຄວາມໂສກເສົ້າ ແລະ ການອັບອາຍຂາຍໜ້າ,” ໄດ້ເກີດຂຶ້ນກັບປະເທດຊາດບ້ານເມືອງ.<!-- #segment-separator -->ແລ້ວເພິ່ນກໍຮຽກຮ້ອງປະຊາຊົນທີ່ຈົກຮັກພັກດີທຸກຄົນໃຫ້ຊ່ວຍກຳຈັດຄວາມນອກຮີດທີ່ລະບາດໃນຂະນະນັ້ນ ຈົນປະເທດຝຣັ່ງທັງໝົດສ່ຽງທີ່ຈະຕ້ອງພິນາດ.<!-- #segment-separator -->ເພິ່ນກ່າວວ່າ, “ທ່ານທັງຫຼາຍເອີຍ, ຂ້າພະເຈົ້າເປັນກະສັດຂອງພວກທ່ານຢູ່ແນ່ສັນໃດ ຖ້າຂ້າພະເຈົ້າຮູ້ວ່າແຂນຂາຂອງຂ້າພະເຈົ້າເອງຕິດເຊື້ອຄວາມເນົ່າເປື່ອຍທີ່ໜ້າຂີ້ດຽດນີ້, ຂ້າພະເຈົ້າຈະຟັນມັນຖິ້ມ....<!-- #segment-separator -->ຊ້ຳບໍ່ໜຳ ຖ້າຫາກຂ້າພະເຈົ້າເຫັນລູກຄົນໜຶ່ງຂອງຂ້າພະເຈົ້າຕິດເຊື້ອຮ້າຍດັ່ງກ່າວ ຂ້າພະເຈົ້າຈະບໍໄວ້ໜ້າມັນ...<!-- #segment-separator -->ຂ້າພະເຈົ້າຈະປະຫານມັນຖວາຍພຣະເຈົ້າດ້ວຍມືຂອງຂ້າພະເຈົ້າເອງ.”<!-- #segment-separator -->ກະສັດຟຣານຊິສເວົ້າດ້ວຍສຽງສະອື້ນ ສ່ວນຄົນທັງປວງທີ່ຟັງຢູ່ນັ້ນກໍຮ່ວມກັນຮ້ອງໄຫ້ ແລະ ຮ້ອງຂຶ້ນເປັນສຽງດຽວກັນວ່າ:<!-- #segment-separator --> “ພວກເຮົາຈະຢູ່ ຫຼື ຈະຕາຍກໍເພື່ອສາສະໜາກາໂຕລິກ!” (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ4, ບົດ12). {GC 228.3}

## {GC 229.1}

ຄວາມມືດມົວທີ່ປົກຄຸມຢູ່ເໜືອປະເທດຊາດທີ່ປະຕິເສດຄວາມສະຫວ່າງນັ້ນເປັນຕາໜ້າຢ້ານອີ່ຫຼີ.<!-- #segment-separator -->ພຣະຄຸນທີ່ນຳມາເຊິ່ງຄວາມລອດພົ້ນໄດ້ປາກົດຂຶ້ນ ແຕ່ປະເທດຝຣັ່ງໄດ້ຫັນໜີໄປ ແລະ ເລືອກຄວາມມືດແທນຄວາມສະຫວ່າງ, ເຖິ່ງແມ່ນວ່າຄົນໃນຊາດເຄີຍໄດ້ເຫັນເຖິງຣິດອຳນາດ ແລະ ຄວາມບໍລິສຸດຂອງພຣະຄຸນນັ້ນ, ມີຄົນນັບຫຼາຍສິບພັນຄົນໄດ້ເຫັນເຖິງຄວາມງົດງາມແຫ່ງພຣະຄຸນ ແລະ ຄວາມສະຫວ່າງໄດ້ສ່ອງເຂົ້າໄປໃນບ້ານນ້ອຍເມືອງໃຫຍ່ຂອງປະເທດກໍຕາມ.<!-- #segment-separator -->ພວກເຂົາປະຕິເສດຂອງປະທານຈາກສະຫວັນເມື່ອມີໂອກາດຈະຮັບໄດ້.<!-- #segment-separator -->ເຂົາທັງຫຼາຍໄດ້ເອີ້ນຄວາມຊົ່ວຮ້າຍວ່າເປັນຄວາມດີ ແລະ ເອີ້ນຄວາມດີວ່າເປັນຄວາມຊົ່ວຮ້າຍ, ຈົນໃນທີ່ສຸດກໍໄດ້ຫຼອກຕົວເອງໃຫ້ສຳເລັດ.<!-- #segment-separator -->ບັດນີ້, ເຖິງແມ່ນວ່າພວກເຂົາອາດເຊື່ອແທ້ໆວ່າຕົນກຳລັງຮັບໃຊ້ພຣະເຈົ້າໃນການຂົ່ມເຫັງຄົນຂອງພຣະອົງ, ແຕ່ຄວາມຈິງໃຈນັ້ນບໍ່ໄດ້ລົບລ້າງຄວາມຜິດ.<!-- #segment-separator -->ພວກເຂົາຈົງໃຈປະຕິເສດຄວາມສະຫວ່າງທີ່ສາມາດຊ່ວຍພວກເຂົາໃຫ້ພົ້ນຈາກການຫຼອກລວງ ແລະ ຈາກມົນທິນແຫ່ງຈິດວິນຍານທີ່ເກີດຈາກກຳຊົ່ວເພາະເຮົດເລືອດຄົນອື່ນຕົກ. {GC 229.1}

## {GC 229.2}

ຄໍາສາບານທີ່ຈະກຳຈັດຄຳສອນນອກຮີດໃຫ້ໝົດກ້ຽງນັ້ນເກີດຂຶ້ນໃນວິຫານໃຫຍ່ເຊິ່ງເປັນບ່ອນດຽວກັນທີເກືອບ 300 ປີຕໍ່ມາ ປະເທດຊາດທີ່ລືມພຣະເຈົ້າຜູ້ຊົງພຣະຊົນຢູ່ນັ້ນໄດ້ສະຖາປະນາເທບທິດາແຫ່ງການໃຊ້ເຫດຜົນຂຶ້ນມາ.<!-- #segment-separator -->ແລ້ວກໍມີການຕັ້ງຂະບວນຂຶ້ນອີກ ໂດຍບັນດາຕົວແທນຂອງປະເທດຝຣັ່ງເລີ່ມລົງມືເຮັດຕາມທີ່ໄດ້ສາບານໄວ້.<!-- #segment-separator --> “ມີການຈັດເວທີຂຶ້ນເປັນຊ່ວງໆ ໃນໄລຍະບໍ່ຫ່າງ ເພື່ອນຳຄຣິສຕຽນນິກາຍໂປຣແຕັສຕັງບາງຄົນມາເຜົາທັງເປັນ ໂດຍຈະຈູດຟືນທັນທີເມື່ອກະສັດມາເຖິງ ແລະ ຈະຢຸດເດີນຂະບວນເພື່ອເບິ່ງການປະຫານຊີວິດດ້ວຍໄຟ.” (ໄວລີ, ເຫຼັ້ມ 13, ບົດ 21).<!-- #segment-separator -->ລາຍລະອຽດຂອງການຖືກທໍລະມານເຊິ່ງຄົນທັງຫຼາຍທີ່ເປັນພະຍານເພື່ອພຣະຄຣິສຕ້ອງທົນນັ້ນໂຫດຮ້າຍເກີນໄປທີ່ຈະກ່າວອອກມາໄດ້, ເຖິງຢ່າງນັ້ນກໍຕາມຄົນທີ່ຕົກເປັນເຫຍື່ອກໍບໍ່ໄດ້ຫວັ່ນໄຫວ(ເລີຍ/ແຕ່ປະການໃດ).<!-- #segment-separator -->ມີຄົນໜຶ່ງຕອບຫຼັງຈາກຖືກຊັກຊວນໃຫ້ປະຖິ້ມຄວາມເຊື່ອວ່າ:<!-- #segment-separator --> “ຂ້າພະເຈົ້າພຽງແຕ່ເຊື່ອໃນສິ່ງທີ່ພວກຜູ້ເຜີຍພຣະທຳ ແລະ ພວກອັກຄະສາວົກເຄີຍສອນເທົ່ານັ້ນ ເຊິ່ງເປັນສິ່ງດຽວທີ່ຜູ້ບໍລິສຸດທັງໝົດໃນອະດີດເຄີຍເຊື່ອກັນ.<!-- #segment-separator -->ຄວາມເຊື່ອສັດທາ ແລະ ຄວາມໝັ້ນໃຈທີ່ຂ້າພະເຈົ້າມີໃນພຣະເຈົ້ານັ້ນສາມາດຕ້ານທານອໍານາດທັງໝົດຂອງນະຣົກໄດ້.” (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 4, ບົດ 12). {GC 229.2}

## {GC 230.1}

ຄັ້ງແລ້ວຄັ້ງອີກທີ່ຂະບວນເດີນນັ້ນໄດ້ຢຸດຢູ່ບ່ອນທໍລະມານ.<!-- #segment-separator -->ເມື່ອຂະບວນນັ້ນກັບໄປຮອດຈຸດເລີ່ມຕົ້ນທີ່ພຣະລາຊະວັງ, ຝູງຊົນກໍກະຈັດກະຈາຍໄປ, ສ່ວນກະສັດ ແລະ ພວກເຈົ້າໜ້າທີ່ຄຣິສຕະຈັກກໍກັບກັນໄປດ້ວຍຄວາມພໍໃຈເປັນຢ່າງຍິ່ງກັບເຫດການຕ່າງໆ ທີ່ເກີດຂຶ້ນໃນວັນນັ້ນ, ຕ່າງສະແດງຄວາມຊົມຊື່ນຍິນດີວ່າ ວຽກງານທີ່ເລີ່ມຕົ້ນນັ້ນຈະສານຕໍ່ຈົນຄຳສອນນອກຮີດຖືກທຳລາຍຢ່າງໝົດສິ້ນ. {GC 230.1}

## {GC 230.2}

ຂ່າວປະເສີດແຫ່ງສັນຕິພາບທີ່ປະເທດຝຣັ່ງໄດ້ປະຕິເສດນັ້ນຖືກຖອນຮາກຖອນໂຄນຈົນສຳເລັດ ແລະ ຜົນທີ່ຕາມມາກໍຮ້າຍກາດຢ່າງແທ້ຈິງ.<!-- #segment-separator -->ໃນວັນທີ່ 21 ເດືອນມັງກອນ ຄ.ສ.1793, ເຊິ່ງນັບແຕ່ມື້ທີ່ປະເທດຝຣັ່ງອຸທິດຕົນຢ່າງເຕັມທີ່ເພື່ອຂົ່ມເຫັງພວກນັກປະຕິຮູບ 258 ປີ, ມີການເດີນຂະບວນຕາມຖະໜົນຫົນທາງຂອງນະຄອນປາຣີອີກ ແຕ່ຈຸດປະສົງຂອງຂະບວນໃໝ່ນີ້ແຕກຕ່າງກັບຂະບວນທຳອິດຢ່າງຫຼວງຫຼາຍ.<!-- #segment-separator --> “ນັບເປັນອີກເທື່ອໜຶ່ງທີ່ກະສັດເປັນບຸກຄົນສໍາຄັນທີ່ສຸດໃນງານ; ໃນເຫດການຫຼັງນັ້ນມີຄວາມວຸ້ນວາຍ ແລະ ການຮ້ອງສຽງດັງເໝືອນໃນຄັ້ງທຳອີດ; ມີການຈັດເວທີສີດຳຂຶ້ນເໝືອນໃນຍຸກກ່ອນ; ແລະ ວັນນັ້ນກໍຈົບລົງດ້ວຍການປະຫານຊີວິດຢ່າງໜ້າສະຫຍົດສະຫຍອງຄືເກົ່າ; ກະສັດ ຫຼຸຍສ໌ທີ 16 ສູ້ລົບຕົບມືກັບນາຍຄຸກ ແຕ່ສຸດທ້າຍກໍຖືກລາກໄປຂຶ້ນຂຽງ ແລະ ຖືກກົດລົງໄປຈົນຂວານປະຫານສັບລົງມາ ແລະ ຫົວຂອງເພິ່ນກິ້ງຕົກຢູ່ເທິງເວທີ.” (ໄວລີ, ເຫຼັ້ມ 13, ບົດ 21).<!-- #segment-separator -->ໃນຄາວນັ້ນບໍ່ແມ່ນກະສັດຜູ້ດຽວທີ່ຕົກເປັນເຫຍື່ອ, ແຕ່ໃນບ່ອນດຽວກັນມີ 2,800 ຄົນເສຍຊີວິດຍ້ອນມີດປະຫານໃນຍຸກທີ່ຄວາມເປັນຕາຢ້ານຄອງເມືອງ ອັນເປັນສະໄໝທີ່ເລືອດຕົກຍາງອອກ. {GC 230.2}

## {GC 230.3}

ຂະບວນການປະຕິຮູບສາສະໜາຄັ້ງໃຫຍ່ນັ້ນໄດ້ເປີດພຣະຄຳພີອອກໃຫ່ຊາວໂລກເຫັນ ທັງໄດ້ເປີດເຜີຍພຣະບັນຍັດຂອງພຣະເຈົ້າ ແລະ ສອນໃຫ້ປະຊາຊົນຮູ້ວ່າພຣະບັນຍັດນັ້ນຍັງຄຸ້ມຄອງຈິດສໍານຶກຜິດຊອບຂອງມະນຸດ.<!-- #segment-separator -->ຄວາມຮັກອັນບໍ່ມີຂອບເຂດໄດ້ເປີດເຜີຍໃຫ້ມະນຸດເຫັນເຖິງກົດບັນຍັດ ແລະ ຫຼັກການຕ່າງໆ ຂອງສະຫວັນ.<!-- #segment-separator -->ພຣະເຈົ້າຊົງກ່າວວ່າ:<!-- #segment-separator --> “ຈົ່ງປະຕິບັດຕາມກົດບັນຍັດນັ້ນຢ່າງສັດຊື່ ເພາະການກະທຳເຊັ່ນນັ້ນ ຈະສະແດງໃຫ້ຊົນຊາດອື່ນເຫັນວ່າ ພວກເຈົ້າສະຫຼຽວຫະຫຼາດພຽງໃດ. ເມື່ອເຂົາໄດ້ຍິນເຖິງກົດບັນຍັດເຫຼົ່ານີ້ແລ້ວ ເຂົາກໍຈະເວົ້າວ່າ ‘ຊົນຊາດທີ່ຍິ່ງໃຫຍ່ນີ້ຊ່າງມີປັນຍາ ແລະຄວາມຮອບຮູ້ແທ້ນໍ.’” (ພຣະບັນຍັດສອງ 4:6).<!-- #segment-separator -->ເມື່ອປະເທດຝຣັ່ງປະຕິເສດຂອງປະທານຈາກສະຫວັນ, ເປັນການຫວ່ານເມັດພືດເຊິ່ງງອກຂຶ້ນສູ່ຄວາມພິນາດ ແລະ ສະພາບທີ່ໄຮ້ກົດໝາຍ, ແລ້ວກໍເປັນໄປຕາມກົດຂອງເຫດ ແລະ ຜົນທີ່ຫຼີກລ້ຽງບໍ່ໄດ້ ເຊິ່ງນຳໄປສູ່ການປະຕິວັດຝຣັ່ງ ແລະ ຍຸກທີ່ຄວາມເປັນຕາຢ້ານຄອງເມືອງ. {GC 230.3}

## {GC 231.1}

ກ່ອນທີ່ຜ່ານປ້າຍເປັນເຫດໃຫ້ເກີດການຂົ່ມເຫັງຢ່າງດົນນານ ແຟໂຣຜູ້ຫ້າວຫານນັ້ນຖືກຂັບໄລ່ອອກຈາກບ້ານເກີດເມືອງນອນຂອງຕົນ.<!-- #segment-separator -->ເພິ່ນໜີໄປຍັງປະເທດສວິສເຊີແລນ ແລະ ສະໜັບສະໜູນວຽກງານຂອງສວິງລີ ຈົນສາມາດຊ່ວຍຫັນກະແສສັງຄົມໃຫ້ເຫັນດີກັບຂະບວນການປະຕິຮູບ.<!-- #segment-separator -->ເພິ່ນໃຊ້ບັ້ນປາຍຊີວິດທີ່ນັ້ນ ແຕ່ຍັງມີອິດທິພົນຕໍ່ການປະຕິຮູບໃນປະເທດຝຣັ່ງຢູ່ຢ່າງຕໍ່ເນື່ອງ.<!-- #segment-separator -->ໃນຊ່ວງທໍາອິດຂອງການໜີໄພນັ້ນແຟໂຣໃຊ້ຄວາມພະຍາຍາມເປັນພິເສດເພື່ອເຜີຍແຜ່ຂ່າວປະເສີດຢູ່ໃນບ້ານເກີດເມືອງນອນຂອງເພິ່ນເອງ.<!-- #segment-separator -->ເພິ່ນໃຊ້ເວລາຢ່າງຫຼວງຫຼາຍໃນການເທດສະໜາປະກາດກັບບັນດາເພື່ອນຮ່ວມຊາດທີ່ຢູ່ໃກ້ຊາຍແດນ; ຈາກທີ່ນັ້ນເພິ່ນເຝົ້າສັງເກດ(ຄວາມຂັດແຍ້ງ/ການຕໍ່ສູ້ທີ່ເກີດຂຶ້ນ)ຢ່າງບໍ່ຮູ້ອິດຮູ້ເມື່ອຍ ທັງໃຫ້ຄຳແນະນຳ ແລະ ຄຳໜູນໃຈ.<!-- #segment-separator -->ຜູ້ໜີໄພຄົນອື່ນໆ ພອມດ້ວຍແຟໂຣໄດ້ແປບົດຄວາມງານຂຽນຂອງນັກປະຕິຮູບຊາວເຢຍລະມັນເປັນພາສາຝຣັ່ງ ແລະ ມີການຕີພິມຢ່າງຫຼວງຫຼາຍພ້ອມກັບພຣະຄຳພີພາສາຝຣັ່ງ.<!-- #segment-separator -->ມີນັກຂາຍປື້ມນຳງານຂຽນເຫຼົ່ານີ້ໄປຂາຍຢ່າງກວ້າງຂວາງທົ່ວປະເທດຝຣັ່ງ.<!-- #segment-separator -->ພວກຜູ້ຂາຍປື້ມຮັບຊື້ໃນລາຄາຖືກ ແລະ ກຳໄລທີ່ໄດ້ຮັບຈາກການຂາຍນັ້ນຊ່ວຍໃຫ້ພວກເຂົາສາມາດດຳເນີນການຢ່າງຕໍ່ເນື່ອງ. {GC 231.1}

## {GC 231.2}

ແຟໂຣເລີ່ມເຮັດວຽກຢູ່ປະເທດສວິສເຊີແລນໃນຖານະນາຍຄູຜູ້ຍາກຈົນຄົນໜຶ່ງ.<!-- #segment-separator -->ເພິ່ນໄປອາໄສຢູ່ທີ່ໂບດທີ່ສອກຫຼີກແຫ່ງໜຶ່ງ ແລະ ອຸທິດຕົນສິດສອນເດັກນ້ອຍ.<!-- #segment-separator -->ນອກຈາກສາຂາວິຊາຄວາມຮູ້ທົ່ວໄປແລ້ວ, ເພິ່ນຍັງໄດ້ແນະນໍາຄວາມຈິງຂອງພຣະຄໍາພີຢ່າງລະມັດລະວັງໂດຍຫວັງວ່າຈະສາມາດເຂົ້າເຖິງບັນດາຜູ້ປົກຄອງໄດ້ຜ່ານພວກເດັກນ້ອຍເຫຼົ່ານັ້ນ.<!-- #segment-separator -->ມີບາງຄົນຮັບເຊື່ອແຕ່ພວກບາດຫຼວງອອກມາຫ້າມວຽກງານດັ່ງກ່າວ ແລະ ຊາວຊົນນະບົດທີ່ງົມງວາຍຖືກປຸກປັ່ນໃຫ້ຕໍ່ຕ້ານການສອນຂອງແຟໂຣ.<!-- #segment-separator -->ບາດຫຼວງຍຸຍົງວ່າ, “ນັ້ນບໍ່ແມ່ນຂ່າວປະເສີດຂອງພຣະຄຣິດດອກ, ເພາະວ່າການປະກາດນັ້ນບໍ່ໄດ້ນໍາມາເຊິ່ງຄວາມສະຫງົບສຸກ, ແຕ່ເປັນເຫດໃຫ້ເກີດສົງຄາມຕ່າງຫາກ.” (ໄວລີ, ເຫຼັ້ມ14, ບົດ3).<!-- #segment-separator -->ແຕ່ເຊັ່ນດຽວກັບພວກສາວົກລຸ້ນທໍາອິດເມື່ອເພິ່ນຖືກຂົ່ມເຫງຢູ່ໃນເມືອງໜຶ່ງເພິ່ນກໍໜີໄປອີກເມືອງໜຶ່ງ.<!-- #segment-separator -->ເພິ່ນຍ່າງຈາກໝູ່ບ້ານໜຶ່ງໄປສູ່ອີກບ້ານໜຶ່ງ ແລະ ຈາກເມືອງໜຶ່ງຕໍ່ໄປເມືອງໃໝ່ ໂດຍຕ້ອງທົນຕໍ່ຄວາມອຶດຫິວ, ຄວາມໜາວເຢັນ ແລະ ຄວາມອິດເມື່ອຍອ່ອນແຮງ ແລະສ່ຽງຊີວິດໃນທຸກແຫ່ງຫົນ.<!-- #segment-separator -->ເພິ່ນປະກາດຢູ່ໃນຕະຫຼາດ, ໃນໂບດ ແລະ ບາງຄັ້ງກໍໄດ້ເທດສະໜາຈາກທຳມາດໃນວິຫານໃຫຍ່.<!-- #segment-separator -->ບາງຄັ້ງເພິ່ນພົບວ່າໃນໂບດບໍ່ມີຄົນຟັງ; ບາງຄັ້ງມີສຽງຮ້ອງເຍາະເຍີ້ຍດັງຂຶ້ນມາຂັດຈັງຫວະການເທດສະໜາ ແລ້ວເພິ່ນກໍຖືກດຶງລົງມາຈາກທຳມາດຢ່າງຮຸນແຮງ.<!-- #segment-separator -->ເພິ່ນຖືກພວກນັກເລັງອັນຕະພານຕີເກືອບຕາຍບໍ່ແມ່ນເທື່ອຍດຽວ.<!-- #segment-separator -->ແຕ່ເພິ່ນຍັງ(ບາກບັ່ນ/ມຸ້ງໝັ້ນ)ໄປຂ້າງໜ້າ.<!-- #segment-separator -->ເຖິງແມ່ນວ່າຈະຖືກປະຕິເສດຢູ່ເລື່ອຍໆ ແຕ່ເພິ່ນໂຈມຕີຄືນດ້ວຍຄວາມພາກພຽນທີ່ບໍ່ຮູ້ອິດຮູ້ເມື່ອຍ ຈົນເພິ່ນໄດ້ເຫັນຫຼາຍບ້ານຫຼາຍເມືອງເຊິ່ງເຄີຍເປັນທີ່ໝັ້ນຂອງລະບອບສັນຕະປາປານັ້ນກັບເປີດປະຕູຮັບເອົາຂ່າວປະເສີດ.<!-- #segment-separator -->ໝູ່ບ້ານຂອງໂບດນ້ອຍໆ ທີ່ເພິ່ນເລີ່ມເຮັດວຽກນັ້ນໄດ້ຮັບເຊື່ອໃນຄຳສອນຂອງຂະບວນການປະຕິຮູບ.<!-- #segment-separator -->ເມືອງໂມຣັດ ແລະ ເມືອງນິວຊາແຕວປະກາດຍົກເລີກການຖືປະຕິບັດຕາມພິທີກໍາຂອງຄຣິສຕະຈັກໂຣມ ແລະ ໄດ້ເອົາຮູບເຄົາລົບຕ່າງໆ ອອກຈາກໂບດທັງຫຼາຍຂອງພວກເຂົາ. {GC 231.2}

## {GC 232.1}

ແຟໂຣປາຖະໜາມາດົນນານທີ່ຈະປັກທຸງແຫ່ງນິກາຍໂປຣແຕັສຕັງຢູ່ໃນນະຄອນເຈນີວາ.<!-- #segment-separator -->ຖ້າຫາກສາມາດຊະນະເມືອງນີ້ໄດ້ ມັນກໍຈະເປັນສູນກາງການປະຕິຮູບໃນປະເທດຝຣັ່ງ, ໃນສວິສເຊີແລນ ແລະ ໃນອິຕາລີ.<!-- #segment-separator -->ດ້ວຍວັດຖຸປະສົງດັ່ງກ່າວ, ເພິ່ນໄດ້ສືບຕໍ່ເຮັດວຽກຈົນຫຼາຍເມືອງ ແລະ ຫຼາຍບ້ານທີ່ຢູ່ບໍລິເວນແວດລ້ອມນະຄອນເຈນີວາໄດ້ຮັບເຊື່ອ.<!-- #segment-separator -->ແລ້ວພ້ອມດ້ວຍເພື່ອນຮ່ວມງານຄົນໜຶ່ງເພິ່ນກໍເຂົ້າໄປໃນນະຄອນເຈນີວາ.<!-- #segment-separator -->ແຕ່ໄດ້ຮັບອະນຸຍາດໃຫ້ເທດສະໜາພຽງ 2 ເທື່ອ.<!-- #segment-separator -->ພວກບາດຫຼວງພະຍາຍາມໃຫ້ອຳນາດການປົກຄອງຕັດສິນລົງໂທດແຟໂຣແຕ່ກໍໄຮ້ປະໂຫຍດ, ພວກເຂົາຈຶ່ງເອີ້ນເພິ່ນໃຫ້ໄປລາຍງານຕົວຕໍ່ສະພາຄຣິສຕະຈັກ ໂດຍທີ່ພວກເຂົາເຊື່ອງອາວຸດຢູ່ກ້ອງເສື້ອເພາະໝາຍເອົາຊີວິດຂອງເພິ່ນ.<!-- #segment-separator -->ຂ້າງນອກຫໍປະຊຸມມີຝູງຊົນທີ່ໂກດຮ້າຍຖືໄມ້ກະບອງ ແລະ ດາບ, ຄົນເຫຼົ່ານີ້ເຕົ້າໂຮມກັນເພື່ອຂ້າເພິ່ນໃຫ້ຕາຍຖ້າຫາກເພິ່ນໜີອອກຈາກສະພາໄດ້ສຳເລັດ.<!-- #segment-separator -->ເຖິງຢ່າງໃດກໍຕາມ, ອຳນາດການປົກຄອງພ້ອມດ້ວຍກໍາລັງຖືອາວຸດໄດ້ຊ່ວຍຊີວິດຂອງເພິ່ນໄວ້.<!-- #segment-separator -->ໃນຕອນເຊົ້າຂອງມື້ຖັດມາເພິ່ນກັບເພື່ອນຮ່ວມງານຖືກນຳພາໃຫ້ຂ້າມທະເລສາບໄປຍັງບ່ອນປອດໄພ.<!-- #segment-separator -->ຄວາມພະຍາຍາມເທື່ອທໍາອິດຂອງເພິ່ນໃນການປະກາດຂ່າວປະເສີດຢູ່ນະຄອນເຈນີວາຈຶ່ງສິ້ນສຸດລົງຢ່າງນີ້ແຫຼະ​. {GC 232.1}

## {GC 232.2}

ສໍາລັບຄວາມພະຍາຍາມຄັ້ງຕໍ່ໄປມີການເລືອກສົ່ງຄົນໄປທີ່ມີຖານະຕ່ໍາຕ້ອຍກວ່າແຟໂຣ ຄືຊາຍໜຸ່ມຄົນໜຶ່ງທີ່ເບິ່ງພາຍນອກທຳມະດາໆຈົນແມ່ນແຕ່ຄົນທີ່ຕີຕົວເປັນມິດກັບຂະບວນການປະຕິຮູບນັ້ນຍັງປະຕິບັດຕໍ່ລາວຢ່າງເຢັນຊາ.<!-- #segment-separator -->ມີຄົນຖາມວ່າທ້າວໜຸ້ມຜູ້ນີ້ຈະສາມາດເຮັດຫຍັງໄດ້ ໃນເມື່ອແຟໂຣເອງຖືກປະຕິເສດ?<!-- #segment-separator -->ຄົນທີ່ບໍ່ກ້າຫານ ແລະ ຂາດປະສົບການຈະທົນຕໍ່ລົມພະຍຸທີ່ຮ້າຍແຮງໄດ້ແນວໃດ? ເພາະພະຍຸນັ້ນໄດ້ຂັບໄລ່ຄົນທີ່ເຂັ້ມແຂງ ແລະ ກ້າຫານທີ່ສຸດໃຫ້ໜີໄປ.<!-- #segment-separator --> “ເຈົ້າຈະພົບຄວາມສຳເລັດບໍ່ແມ່ນໂດຍກຳລັງທາງທະຫານ ຫຼືໂດຍກຳລັງຂອງເຈົ້າເອງ ແຕ່ໂດຍພຣະວິນຍານຂອງເຮົາ. ອົງພຣະຜູ້ເປັນເຈົ້າອົງຊົງຣິດອຳນາດຍິ່ງໃຫຍ່ກ່າວດັ່ງນັ້ນແຫຼະ.” (ເຊຊາເລັຍ 4:6).<!-- #segment-separator --> “ພຣະເຈົ້າ ... ໄດ້ຊົງເລືອກເອົາສິ່ງທີ່ມະນຸດຖືວ່າອ່ອນກຳລັງ ເພື່ອໃຫ້ຄົນທີ່ມີກຳລັງຖືກອັບອາຍ.” “ເພາະສິ່ງທີ່ເບິ່ງຄືວ່າ ເປັນຄວາມໂງ່ຂອງພຣະເຈົ້າ ກໍຍັງສະຫລາດກວ່າປັນຍາຂອງມະນຸດ ແລະສິ່ງທີ່ເບິ່ງຄືວ່າ ເປັນຄວາມອ່ອນແຮງຂອງພຣະເຈົ້າ ກໍຍັງແຂງແຮງກວ່າກຳລັງຂອງມະນຸດ.” (1 ໂກຣິນໂທ 1:27, 25). {GC 232.2}

## {GC 232.3}

ທ້າວໂຟມົງເລີ່ມຕົ້ນການເຮັດວຽກໃນຖານະນາຍຄູ.<!-- #segment-separator -->ຄວາມຈິງທີ່ເພິ່ນສອນຢູ່ໂຮງຮຽນ ເດັກນ້ອຍກັບໄປເວົ້າຢູ່ເຮືອນ.<!-- #segment-separator -->ໃນບໍ່ດົນພໍ່ແມ່ພາກັນມາຟັງລາວອະທິບາຍພຣະຄຳພີຈົນຫ້ອງຮຽນເຕັມໄປດ້ວຍຜູ້ຟັງທີ່ເອົາໃຈໃສ່.<!-- #segment-separator -->ມີການແຈກຢາຍພຣະຄໍາພີໃໝ່ ແລະ ບົດຄວາມສັ້ນໆ ຢ່າງກວ້າງຂວາງ; ສິ່ງເຫຼົ່ານີ້ສາມາດເຂົ້າເຖິງຫຼາຍຄົນທີ່ບໍ່ກ້າມາຟັງຄໍາສອນໃໝ່ໂດຍກົງ.<!-- #segment-separator -->ຕໍ່ມາຄົນນີ້ກໍຕ້ອງໜີເໝືອນກັນ; ແຕ່ເມັດພືດແຫ່ງຄວາມຈິງທີ່ລາວສອນນັ້ນກຳລັງງອກຂຶ້ນຢູ່ໃນໃຈຂອງປະຊາຊົນ.<!-- #segment-separator -->ຂະບວນການປະຕິຮູບໄດ້ຖືກປູກຝັງໄວ້ ແລະ ມັນສືບຕໍ່ເສີມສ້າງ ແລະ ຂະຫຍາຍອອກໄປ.<!-- #segment-separator -->ພວກນັກເທດສະໜາກໍກັບໄປເຄື່ອນໄຫວເຮັດວຽກ ຈົນໃນທີ່ສຸດມີການນະມັດສະການຕາມແບບຂອງໂປຣແຕັສຕັງໃນນະຄອນເຈນີວາ. {GC 232.3}

## {GC 233.1}

ນະຄອນດັ່ງກ່າວໄດ້ປະກາດເຂົ້າຂ້າງຂະບວນການປະຕິຮູບແລ້ວກ່ອນທີ່ຄາວິນເຂົ້າປະຕູເມືອງຫຼັງຈາກທີ່ເພິ່ນປະສົບຄວາມທຸກສຸກໃນການເດີນທາງໄປບ່ອນຕ່າງໆ.<!-- #segment-separator -->ໃນຄາວນັ້ນເພິ່ນພວມກັບມາຈາກການຢ້ຽມຢາມບ້ານເກີດເປັນຄັ້ງສຸດທ້າຍມຸ້ງໜ້າໄປເມືອງບາເຊັນ ແຕ່ປາກົດວ່າກອງທັບຂອງຈັກກະພັດຊານສ໌ທີ 5 ປິດທາງຢູ່, ຄາວິນຈຶ່ງຕ້ອງເດີນທາງອ້ອມໂດຍຜ່ານນະຄອນເຈນີວາ. {GC 233.1}

## {GC 233.2}

ແຟໂຣເຫັນວ່າການທີ່ຄາວິນມາແວ່ຜ່ານເປັນການຊົງນຳຂອງພຣະເຈົ້າ.<!-- #segment-separator -->ເຖິງແມ່ນວ່າຊາວນະຄອນເຈນີວາໄດ້ຮັບເຊື່ອຕາມຄຳສອນຝ່າຍການປະຕິຮູບ ແຕ່ກໍຍັງມີວຽກງານທີ່ຕ້ອງເຮັດຢ່າງຫຼວງຫຼາຍ.<!-- #segment-separator -->ເພາະຄົນເຮົາບໍ່ໄດ້ກັບໃຈມາຫາພຣະເຈົ້າເປັນລາຍຊຸມຊົນ ແຕ່ຕ້ອງກັບໃຈເປັນລາຍບຸກຄົນຕ່າງຫາກ; ຫົວໃຈຕ້ອງໄດ້ຮັບການຟື້ນຟູ ແລະ ຈິດສຳນຶກຜິດຊອບຕ້ອງຖືກປູກໃຫ້ຕື່ນຂຶ້ນໂດຍຣິດອຳນາດຂອງພຣະວິນຍານບໍລິສຸດ ບໍ່ແມ່ນໂດຍຄຳສັ່ງຂອງປະຊຸມສະພາ.<!-- #segment-separator -->ເຖິງແມ່ນວ່າຊາວນະຄອນເຈນີວາໄດ້ປະຖິ້ມການປົກຄອງຂອງຄຣິສຕະຈັກໂຣມ, ແຕ່ພວກເຂົາບໍ່ສູ່ພ້ອມທີ່ຈະປະຖິ້ມຄວາມຊົ່ວທີ່ຈະເລີນຂຶ້ນພາຍໃຕ້ອຳນາດຂອງຄຣິສຕະຈັກດັ່ງກ່າວ.<!-- #segment-separator -->ມັນບໍ່ແມ່ນວຽກງານທີ່ເບົາບາງເລີຍທີ່ຈະສະຖາປະນາຫຼັກທໍາອັນບໍລິສຸດແຫ່ງຂ່າວປະເສີດຢູ່ທີ່ນັ້ນ ແລະ ຕຽມຊາວນະຄອນໃຫ້ມີຄວາມເໝາະສົມສຳລັບໜ້າທີ່ເຊິ່ງພວກເຂົາເຫັນວ່າພຣະເຈົ້າຊົງຮຽກເອີ້ນໃຫ້ປະຕິບັດນັ້ນ. {GC 233.2}

## {GC 233.3}

ແຟໂຣໝັ້ນໃຈວ່າຄາວິນເປັນຄົນທີ່ສາມາດຮ່ວມມືກັບຕົນໃນວຽກງານນີ້.<!-- #segment-separator -->ແຟໂຣຂໍຮ້ອງຄາວິນນັກປະກາດຜູ້ໜຸ່ມແນ່ນໂດຍຄຳນຶງເຖິງພຣະນາມຂອງພຣະເຈົ້າວ່າໃຫ້ເພິ່ນຢູ່ເຮັດວຽກທີ່ນັ້ນຕໍ່.<!-- #segment-separator -->ຄາວິນຕື່ນຕົກໃຈ.<!-- #segment-separator -->ເພິ່ນເປັນຄົນຂີ້ອາຍ ແລະ ຮັກສັນຕິພາບ ຈຶ່ງບໍ່ຢາກຕິດຕໍ່ກັບຊາວນະຄອນເຈນີວາທີ່ໜ້າດ້ານ, ເປັນຕົວຂອງຕົວເອງ ແລະ ມີອາລົມຮຸນແຮງ.<!-- #segment-separator -->ຄວາມອ່ອນແອດ້ານສຸຂະພາບບວກກັບນິໄສທີ່ມັກຮຽນເຮັດໃຫ້ເພິ່ນຊອກຫາຊີວິດທີ່ສັນໂດດ.<!-- #segment-separator -->ຄາວິນເຊື່ອວ່າເພິ່ນສາມາດຊ່ວຍຂະບວນການປະຕິຮູບໄດ້ດີທີ່ສຸດດ້ວຍການຂຽນ, ເພິ່ນຈຶ່ງຕ້ອງການບ່ອນງຽບເພື່ອສຶກສາຄົ້ນຄວ້າ ໂດຍ ເພິ່ນຈະສັ່ງສອນ ແລະ ເສີມສ້າງຄຣິສຕະຈັກທັງຫຼາຍຜ່ານສິ່ງຕີພິມ.<!-- #segment-separator -->ແຕ່ຄາວິນຟັງຄຳເຕືອນຂອງແຟໂຣເໝືອນການຮຽກເອີ້ນຈາກສະຫວັນ ຈຶ່ງບໍ່ກ້າປະຕິເສດ.<!-- #segment-separator -->ເພິ່ນຮູ້ສຶກວ່າ, “ພຣະຫັດຂອງພຣະເຈົ້າໄດ້ຢື້ລົງມາຈາກສະຫວັນ ແລ້ວຈັບເພິ່ນແບບດິ້ນບໍ່ຫຼຸດ ແລະ ວາງໄວ້ໃນບ່ອນທີ່ເພິ່ນພະຍາຍາມໜີຈາກໄປນັ້ນ.” (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ9, ບົດ17). {GC 233.3}

## {GC 234.1}

ໃນເວລານັ້ນການເຜີຍແຜ່ຫຼັກໂປຣແຕັສຕັງປະສົບກັບໄພອັນຕະລາຍຢູ່ທຸກດ້ານ.<!-- #segment-separator -->ສັນຕະປາປາປະກາດຄຳສາບແຊ່ງໃຫ້ຊາວນະຄອນເຈນີວາຕົກນະຣົກ ແລະ ມີຫຼາຍປະເທດທີ່ເຮືອງອຳນາດຂົ່ມຂູ່ວ່າຈະທໍາລາຍນະຄອນ.<!-- #segment-separator -->ເປັນໄປໄດ້ຢ່າງໃດທີ່ນະຄອນນ້ອຍແຫ່ງນີ້ຈະສາມາດຕ້ານທານຄຣິສຕະຈັກມະຫາອຳນາດທີ່ເຄຍບັງຄັບໃຫ້ກະສັດ ແລະ ຈັກກະພັດຍອມຈໍານົນໄປໄດ້?<!-- #segment-separator -->ມັນຈະຢືນຢັດຕໍ່ສູ້ກອງທັບຂອງບັນດາຜູ້ມີໄຊຊະນະອັນຍິ່ງໃຫຍ່ຂອງໂລກໄດ້ແນວໃດ? {GC 234.1}

## {GC 234.2}

ນີກາຍໂປຣແຕັສຕັງຖືກຂົ່ມຂູ່ໂດຍສັດຕູທີ່ຮ້າຍກາດຕະຫຼອດທົ່ວເອີຣົບ.<!-- #segment-separator -->ບັນດາໄຊຊະນະຊ່ວງທໍາອິດຂອງຂະບວນການປະຕິຮູບໄດ້ຜ່ານໄປແລ້ວ, ບັດນີ້ຄຣິສຕະຈັກໂຣມຈຶ່ງຮວບຮວມກໍາລັງໃໝ່ໂດຍຫວັງວ່າຈະສາມາດທໍາລາຍຝ່າຍປະຕິຮູບໄດ້ສຳເລັດ.<!-- #segment-separator -->ໃນຊ່ວງນີ້ແຫຼະມີການກໍ່ຕັ້ງຄະນະສົງເຍຊຸອິດ [Order of the Jesuits] ຂຶ້ນ ອັນເປັນຄະນະນັກຕໍ່ສູ້ທີ່ໂຫດຮ້າຍທີ່ສຸດ, ມີອຳນາດທີ່ສຸດ ແລະ ບໍ່ເຫັນແກ່ສິນທຳຫຼາຍທີ່ສຸດຂອງລະບອບສັນຕະປາປາ.<!-- #segment-separator -->ພວກເຂົາຕັດຍາດມິດ ແລະ ລະຝ່າຍໂລກ ທັງດັບຄວາມອີ່ຕົນສົງສານອັນເປັນທຳມະຊາດຂອງມະນຸດ ຮວມເຖິງອຸດຫູບໍ່ຟັງເຫດຜົນ ແລະ ບໍ່ໃສ່ໃຈຕໍ່ສຽງຈິດສຳນຶກຜິດຊອບ; ພວກເຂົາຮັບຮູ້ແຕ່ກົດດຽວ ຄືກົດແຫ່ງຄະນະສົງຂອງພວກເຂົາ ແລະມີຄວາມຜູກພັນແຕ່(ສາຍ/ອັນ)ດຽວ ຄືຄະນະສົງນັ້ນເອງ ທັງບໍ່ຮັບໜ້າທີ່ອື່ນນອກເໜືອຈາກການຂະຫຍາຍອຳນາດຂອງຄະນະສົງນັ້ນ.<!-- #segment-separator -->ຂ່າວປະເສີດຂອງພຣະຄຣິດໄດ້ເສີມກຳລັງໃຫ້ຜູ້ທີ່ຮັບເຊື່ອສາມາດປະເຊີນກັບອັນຕະລາຍ ແລະ ອົດທົນຕໍ່ຄວາມທຸກທໍລະມານ ໂດຍບໍ່ທໍ້ຖອຍຕໍ່ຄວາມໜາວເຢັນ, ຄວາມຫິວໂຫຍ ແລະ ຄວາມທຸກຍາກລຳບາກ, ເພື່ອຍົກຊູທຸງແຫ່ງຄວາມຈິງໄວ້ສູງ ເຖິງແມ່ນຕ້ອງປະເຊີນໜ້າກັບເຄື່ອງທໍລະມານ, ຄຸກມືດ ແລະ ຫຼັກປະຫານ.<!-- #segment-separator -->ເພື່ອຕໍ່ສູ້ກັບພະລັງຄຣິສຕຽນ(ເຫຼົ່າ)ນີ້, ຄະນະເຍຊຸອິດປຸກປັ່ນໃຫ້ນັກບວດໃນຄະນະມີຄວາມຄັ່ງໄຄ້ຫຼົງໃຫຼຈົນສາມາດອົດທົນຕໍ່ໄພອັນຕະລາຍເໝືອນກັນ ແລະ ຕໍ່ຕ້ານຣິດອໍານາດແຫ່ງຄວາມຈິງດ້ວຍອາວຸດທັງມວນທີ່ໃຊ້ໃນການຫຼອກລວງ.<!-- #segment-separator -->ບໍ່ມີອາຊະຍາກໍາທີ່ຮ້າຍແຮງເກີນໄປສໍາລັບພວກເຂົາທີ່ຈະລົງມື, ບໍ່ມີການຫຼອກລວງທີ່ຕ່ຳຊ້າເກີນໄປທີ່ຈະເຜີຍແຜ່ ແລະ ບໍ່ມີການປອມຕົວທີ່ຍາກເກີນໄປສຳລັບພວກເຂົາ.<!-- #segment-separator -->ນັກບວດຄະນະເຍຊຸອິດໄດ້ປະຕິຍານຕົນວ່າຈະຢູ່ຢ່າງຍາກຈົນ ແລະ ຈະບໍ່ມັກໃຫຍ່ໃຝ່ສູງຢູ່ຕະຫຼອດຊີວິດ, ແຕ່ໃນຂະນະດຽວກັນກໍສຶກສາມຸ້ງໝາຍໃນການສະແຫວງຫາຊັບສິນ ແລະ ອຳນາດ ເພື່ອອຸທິດຕົນຕໍ່ການໂຄ່ນລົ້ມນີກາຍໂປຣແຕັສຕັງ ແລະ ການເສີມສ້າງລະບອບສັນຕະປາປາໃຫ້ມີອຳນາດສູງສຸດ. {GC 234.2}

## {GC 235.1}

ເມື່ອປາກົດຕົວໃນຖານະນັກບວດປະຈຳຄະນະສົງ, ພວກເຂົານຸ່ງເຄື່ອງຂອງນັກບວດ ແລະ ໄປຢ້ຽມຢາມຄົນໃນຄຸກ ແລະ ໂຮງໝໍ, ທັງບົວລະບັດຮັບໃຊ້ຄົນປ່ວຍໂຊ ແລະ ຄົນຍາກຈົນ ໂດຍອ້າງວ່າຕົນໄດ້ລະທາງໂລກແລ້ວ ແລະ ໄດ້ຮັບເອົາພຣະນາມຂອງພຣະເຢຊູຜູ້ກະທຳຄວາມດີໃນບ່ອນຕ່າງໆ ທີ່ພຣະອົງສະເດັດໄປນັ້ນ.<!-- #segment-separator -->ແຕ່ບ່ອຍຄັ້ງພາຍນອກທີ່ເບິ່ງຄືສະອາດບໍລິສຸດນັ້ນໄດ້ເຊື່ອງຊ່ອນເຈດຕະນາທີ່ຈະເຮັດຜິດກົດໝາຍ ແລະຂ້າຄົນ.<!-- #segment-separator -->ຄະນະສົງເຍຊຸອິດຖືຫຼັກການອັນໜຶ່ງໄວ້ເປັນຄະຕິພົດປະຈຳຄະນະ ຄືການບັນລຸເປົ້າໝາຍສຳຄັນກວ່າວິທີການ.<!-- #segment-separator -->ໂດຍຄະຕິພົດດັ່ງກ່າວແລ້ວ ພວກເຂົາຖືວ່າການຕົວະ, ການລັກ, ການໃຫ້ການເທັດໃນສານ ແລະ ການລອບຂ້າບໍ່ພຽງແຕ່ເປັນສິ່ງທີ່ໃຫ້ອະໄພກັນໄດ້ເທົ່ານັ້ນ, ແຕ່ເປັນສິ່ງທີ່ໜ້າຍ້ອງຍໍ ຖ້າຫາກວ່າຊ່ວຍສົ່ງເສີມຜົນປະໂຫຍດໃຫ້ຄຣິສຕະຈັກໂຣມ.<!-- #segment-separator -->ພວກເຍຊຸອິດປິດບັງທາດແທ້ຂອງຕົນເອງດ້ວຍຫຼາຍວິທີ ຈົນສາມາດເຂົ້າໄປເຮັດວຽກໃນກະຊວງຕ່າງໆ ແລະ ຂຶ້ນເປັນທີ່ປຶກສາຂອງກະສັດຫຼາຍອົງ ທັງມີບົດບາດສຳຄັນໃນການອອກນະໂຍບາຍຂອງປະເທດຕ່າງໆ.<!-- #segment-separator -->ພວກເຂົາຍອມເປັນຜູ້ຮັບໃຊ້ເພື່ອເປັນສາຍສືບລ້ວງຄວາມລັບຂອງເຈົ້ານາຍ.<!-- #segment-separator -->ນັກບວດເຍຊຸອິດໄດ້ກໍ່ຕັ້ງວິທະຍາໄລຫຼາຍແຫ່ງຂຶ້ນສໍາລັບລູກຫຼານເຊື້ອເຈົ້າ ແລະ ພວກຂຸນນາງ, ນອກຈາກນັ້ນກໍໄດ້ສ້າງໂຮງຮຽນສໍາລັບປະຊາຊົນທົ່ວໄປ; ລູກຫຼານສະມາຊິກນິກາຍໂປຣແຕັສຕັງຈຶ່ງຖືກດຶງດູດໃຫ້ປະຕິບັດຕາມພິທີກຳຂອງລະບອບສັນຕະປາປາ.<!-- #segment-separator -->ມີການຈັດການນະມັດສະການຢ່າງຫຼູຫຼາອະລັງການຕາມແບບຂອງຄຣິສຕະຈັກໂຣມ ເພື່ອໃຫ້ນັກຮຽນນັກສຶກສາມືນງົງ ແລະ ຫຼົງຕາມ; ສະນັ້ນເສລີພາບທີ່ຄົນລຸ້ນພໍ່ຍອມເຮັດວຽກໜັກ ແລະ ເສຍເລືອດເພື່ອໄດ້ມາກໍຖືກຄົນລຸ້ນລູກທໍລະຍົດຫັກຫຼັງ.<!-- #segment-separator -->ຄະນະເຍຊຸອິດໄດ້ແຜ່ລາມໄປທົ່ວເອີຣົບຢ່າງໄວວາ ແລະ ບໍ່ວ່າພວກເຂົາຈະໄປບ່ອນໃດກໍຕາມ, ກໍມີການຟື້ນຟູລະບອບສັນຕະປາປາຂຶ້ນທີ່ນັ້ນ. {GC 235.1}

## {GC 235.2}

ເພື່ອໃຫ້ຄະນະສົງດັ່ງກ່າວມີອໍານາດຫຼາຍຂຶ້ນ, ສັນຕະປາປາໄດ້ຂຽນຈົດໝາຍເພື່ອສະຖາປະນາສານຄະດີນອກຮີດ.<!-- #segment-separator -->ເຖິງແມ່ນວ່າມັນເປັນທີ່ກຽດຊັງທົ່ວໄປ ແມ່ນແຕ່ໃນປະເທດກາໂຕລິກ, ແຕ່ສານທີ່ໜ້າຢ້ານນີ້ຖືກຈັດຕັ້ງຂຶ້ນອີກໂດຍຜູ້ນຳປະເທດທັງຫຼາຍໃນລະບອບສັນຕະປາປາ; ຄວາມໂຫດຮ້າຍທາລຸນທີ່ເກີດຂຶ້ນໃນຄຸກລັບຂອງມັນຄັ້ງແລ້ວຄັ້ງອີກນັ້ນຮ້າຍແຮງເກີນທີ່ຈະເປີດເຜີຍໄດ້.<!-- #segment-separator -->ໃນຫຼາຍປະເທດ, ຫົວກະທິຂອງຊາດນັບຫຼາຍພັນຄົນຖືກສານຄະດີນອກຮີດຕັດສິນລົງໂທດ; ມີທັງຄົນບໍລິສຸດ ແລະ ມີກຽດທີ່ສຸດ, ປັນຍາຊົນ ແລະ ຄົນທີ່ສຶກສາຮ່ຳຮຽນສູງທີ່ສຸດ, ຄົນຖືສິນທຳ ແລະ ອາຈານປະຈຳໂບດທີ່ອຸທິດຕົນເພື່ອການຮັບໃຊ້, ປະຊາຊົນທີ່ດຸໝັ່ນ ແລະ ຮັກຊາດ, ນັກວິຊາການທີ່ສະຫຼາດຫຼັກແຫຼມ, ຊ່າງສີໄມ້ລາຍມື, ຄົນເຫຼົ່ານີ້ໄດ້ຖືກຂ້າຕາຍ ຫຼື ຕ້ອງຫຼົບໜີໄປຍັງດິນແດນອື່ນ. {GC 235.2}

## {GC 235.3}

ນັ້ນແຫຼະແມ່ນວິທີການທີ່ຄຣິສຕະຈັກໂຣມນຳມາໃຊ້ເພື່ອດັບແສງແຫ່ງການປະຕິຮູບ, ດຶງຄວາມສົນໃຈຂອງຄົນອອກຈາກພຣະຄຳພີ ແລະ ຟື້ນຟູຄວາມໂງ່ຈ້າ ແລະ ຄວາມງົມງວາຍຂອງສະໄໝຍຸກມືດ.<!-- #segment-separator -->ແຕ່ພາຍໃຕ້ການອວຍພອນຂອງພຣະເຈົ້າ ແລະ ວຽກງານຂອງຜູ້ມີຈິດໃຈສູງສົ່ງທີ່ພຣະອົງຊົງນຳໃຫ້ເຮັດວຽກຕໍ່ຈາກລູເທີນັ້ນ, ຄຳສອນໂປຣແຕັສຕັງບໍ່ໄດ້ຖືກໂຄ່ນລົ້ມ.<!-- #segment-separator -->ກຳລັງຝ່າຍປະຕິຮູບນັ້ນບໍ່ໄດ້ມາຈາກອາວຸດຂອງກະສັດ.<!-- #segment-separator -->ປະເທດທີ່ນ້ອຍທີ່ສຸດ, ຕ່ຳຕ້ອຍທີ່ສຸດ ແລະ ມີອໍານາດໜ້ອຍທີ່ສຸດໄດ້ກາຍເປັນທີ່ໝັ້ນຂອງພວກໂປຣແຕັສຕັງ.<!-- #segment-separator -->ຕົວຢ່າງຄື ນະຄອນເຈນີວາອັນເປັນເມືອງເລັກນ້ອຍຢູ່ທ່າມກາງສັດຕູທີ່ຍິ່ງໃຫຍ່ຜູ້ວາງແຜນທໍາລາຍມັນ; ຮໍແລນທີ່ຢູ່ແຄມຊາຍທະເລທາງເໜືອຜູ້ຕໍ່ສູ້ກັບການໂຈມຕີຂອງສະເປນຜູ້ຜະເດັດການ, ເຊິ່ງໃນເວລານັ້ນເປັນອານາຈັກທີ່ຍິ່ງໃຫຍ່ ແລະ ຈະເລີນຮຸ່ງເຮືອງທີ່ສຸດ; ແລະ ສະວີເດັນດິນແດນກັນດານເປົ່າປ່ຽວ; ສະຖານທີ່ເຫຼົ່ານີ້ໄດ້ຮັບໄຊຊະນະເພື່ອຂະບວນການປະຕິຮູບ. {GC 235.3}

## {GC 236.1}

ຄາວິນເຮັດວຽກຢູ່ນະຄອນເຈນີວາເກືອບ 30 ປີ ໂດຍຊ່ວງທໍາອິດແມ່ນເພື່ອສະຖາປະນາຄຣິສຕະຈັກທີ່ຍຶດໝັ້ນຕາມສິນທໍາຂອງພຣະຄໍາພີ ແລະ ຕໍ່ມາກໍເພື່ອຂະຫຍາຍຂະບວນການປະຕິຮູບທົ່ວເອີຣົບ.<!-- #segment-separator -->ເຖິງແມ່ນວ່າມີການຜິດພາດໃນການນຳ ແລະ ຄວາມຜິດພ້ຽນໃນຄຳສອນ,<!-- #segment-separator -->ແຕ່ເພິ່ນມີບົດບາດໂດດເດ່ນໃນການເຜີຍແຜ່ຫຼັກຄວາມຈິງທີ່ມີຄວາມສຳຄັນເປັນພິເສດໃນຍຸກສະໄໝຂອງເພິ່ນ, ທັງມີບົດບາດສຳຄັນໃນການປ້ອງກັນຫຼັກຄຳສອນໂປຣແຕັສຕັງໄວ້ຈາກຄຳສອນຂອງລະບອບສັນຕະປາປາທີ່ທະລັກເຂົ້າມາຢ່າງຖ້ວມທົ້ນ ແລະ ໃນການສົ່ງເສີມຄວາມລຽບງ່າຍ ແລະ ຄວາມບໍລິສຸດຂອງຊີວິດໃນຄຣິສຕະຈັກຝ່າຍການປະຕິຮູບແທນຄວາມທະນົງຕົວ ແລະ ການສໍ້ໂກງທີ່ຄຳສອນຂອງຄຣິສຕະຈັກໂຣມສະໜັບສະໜູນ. {GC 236.1}

## {GC 236.2}

ມີການຈັດສົ່ງຂອງຕີພິມ ແລະ ຜູ້ສອນສາສະໜາອອກຈາກນະຄອນເຈນີວາໄປເພື່ອເຜີຍແຜ່ຄໍາສອນຝ່າຍການປະຕິຮູບ.<!-- #segment-separator -->ຈົນຜູ້ທີ່ຖືກຂົ່ມເຫັງໃນດິນແດນຕ່າງໆ ໄດ້ຫັນໄປຊອກຫາການສັ່ງສອນ, ຄໍາແນະນໍາ ແລະກໍາລັງໃຈຈາກນະຄອນນີ້.<!-- #segment-separator -->ເມືອງຂອງຄາວິນໄດ້ກາຍເປັນບ່ອນຫຼົບໄພສໍາລັບພວກນັກປະຕິຮູບທີ່ຖືກໄລ່ລ່າໃນເອີຣົບຕາເວັນຕົກທັງໝົດ.<!-- #segment-separator -->ພວກທີ່ຫຼົບໜີພະຍຸຮ້າຍແຮງເຊິ່ງພັດຖະຫຼົ່ມຢູ່ຕໍ່ເນື່ອງຫຼາຍສະຕະວັດໄດ້ມາເຖິງປະຕູນະຄອນເຈນີວາ.<!-- #segment-separator -->ອົບພະຍົບເຫຼົ່ານີ້ຢູ່ໃນສະພາບທີ່ອຶດຫິວ, ບາດເຈັບ, ທັ້ງໄດ້ສູນເສຍບ້ານເຮືອນ ແລະ ຍາດພີ່ນ້ອງ, ແຕ່ຊາວເມືອງຕ້ອນຮັບພວກເຂົາຢ່າງອົບອຸ່ນ ແລະ ດູແລຢ່າງອ່ອນໂຍນ. ຄົນເຫຼົ່ານີ້ຊອກຫາເຮືອນຢູ່ ແລະ ກາຍເປັນພຣະພອນໃຫ້ແກ່ນະຄອນທີ່ຕ້ອນຮັບພວກຕົນໂດຍທາງທັກສະສີມື, ຄວາມຮູ້ ແລະ ການມີສິນທຳ.<!-- #segment-separator -->ຫຼາຍຄົນທີ່ມາລີ້ໄພທີ່ນັ້ນກໍກັບໄປຍັງປະເທດຂອງຕົນເພື່ອຕ້ານການຄວາມໂຫດຮ້າຍຂອງຄຣິສຕະຈັກໂຣມ.<!-- #segment-separator -->ຕົວຢ່າງຂອງກຸ່ມຫຼັງນີ້ແມ່ນຈອນນັອຄຊ໌ (John Knox) ນັກປະຕິຮູບຜູ້ກ້າຫານຊາວສະກັອດ, ຄະນະປູຣິຕັນ (Puritan) ຂອງອັງກິດຫຼາຍຄົນ, ພວກໂປຣແຕັສຕັງຊາວຮໍແລນ ແລະ ຊາວສະເປນ, ແລະຊາວຮູເກີໂນ (Huguenots) ຂອງປະເທດຝຣັ່ງ; ຄົນເຫຼົ່ານີ້ໄດ້ນຳກະບອງໄຟແຫ່ງຄວາມຈິງຈາກນະຄອນເຈນີວາໄປເພື່ອຈູດປະກາຍຍັງດິນແດນບ້ານເກີດເມືອງນອນຂອງຕົນ. {GC 236.2}
