---
chapter:
  number: 17
  title:
    lo: ຜູ້ປະກາດແສງອະລຸນໃໝ່
    en: Heralds of the Morning
---

### <Lao Heading>

## {GC 299.1}

ໜຶ່ງໃນຄວາມຈິງທີ່ໜັກແໜ້ນ ແລະປະເສີດທີ່ສຸດໃນພຣະຄຳພີ ຄືຄຳສອນກຽວກັບການສະເດັດມາຄັ້ງທີສອງຂອງພຣະຄຣິສເພື່ອໃຫ້ວຽກງານແຫ່ງການຊົງໄຖ່ມະນຸດໃຫ້ລອດນັ້ນສໍາເລັດ.<!-- #segment-separator -->ສໍາລັບຄົນຂອງພຣະເຈົ້າທີ່ອາໄສໃນໂລກດັ່ງຄົນແປກໜ້າ ແລະຕ້ອງດຳເນີນຊີວິດໃນ “ເງົາແຫ່ງຄວາມຕາຍ” ມີພຣະສັນຍາທີ່ໃຫ້ຄວາມຫວັງ ແລະ ເຮັດໃຫ້ໃຈເບີກບານ ຄື ເລື່ອງການສະເດັດມາຂອງພຣະອົງຜູ້ຊົງເປັນ “ເຫດໃຫ້ຄົນທັງປວງເປັນຄືນມາ ທັງເປັນຊີວິດ”, ເພື່ອ “ນໍາຜູ້ຖືກເນລະເທດກັບສູ່ລາຊະສຳນັກ.” (ມັດທາຍ 4:16; ໂຍຮັນ 11:25; 2 ຊາມູເອນ 14:13 TKJV)<!-- #segment-separator -->ເລື່ອງການສະເດັດມີຄັ້ງທີ່ສອງຂອງພຣະຄຣິ້ສແມ່ນຄຳສອນທີ່ສຳຄັນເປັນພິເສດຂອງພຣະຄຳພີ.<!-- #segment-separator -->ນັບຕັ້ງແຕ່ມື້ທີ່ບັນພະບຸລຸດຄູ່ທໍາອິດຕ້ອງຍ່າງກ້າວອອກຈາກສວນເອເດນ, ລູກຫຼານທັງຫຼາຍທີ່ມີຄວາມເຊື່ອໄດ້ລໍຖ້າໃຫ້ຜູ້ທີ່ພຣະເຈົ້າຊົງສັນຍາໄວ້ນັ້ນສະເດັດມາເພື່ອທໍາລາຍອໍານາດຂອງມານຮ້າຍ ແລະ ນໍາພວກເຂົາກັບຄືນໄປຢູ່ອຸທິຍານສຸກກະເສີມທີ່ໄດ້ສູນເສຍໄປ.<!-- #segment-separator -->ຜູ້ບໍລິສຸດໃນສະໄໝບູຮານເຝົ້າລໍການສະເດັດມາດ້ວຍສະຫງ່າຣາສີຂອງພຣະຄຣິສອັນເປັນປາຍທາງຄວາມຫວັງຂອງພວກເຂົາ.<!-- #segment-separator -->ເອນົກ, ເປັນຄົນລຸ້ນທີ 7 ຕັ້ງແຕ່ມະນຸດອອກມາຈາກສວນເອເດນ ແລະ ເປັນຜູ້ດຳເນີນຊີວິດກັບພຣະເຈົ້າໃນໂລກນີ້ເປັນເວລາ 300 ປີ; ພຣະເຈົ້າຊົງໃຫ້ເພິ່ນເຫັນການສະເດັດມາຂອງພຣະຜູ້ຊ່ວຍໃຫ້ພົ້ນຕັ້ງແຕ່ໄກ.<!-- #segment-separator -->ເພິ່ນຈຶ່ງປະກາດວ່າ, “ອົງພຣະຜູ້ເປັນເຈົ້າຈະສະເດັດມາ ພ້ອມຝູງເທວະດາຕົນບໍລິສຸດຂອງພຣະອົງນັບເປັນໝື່ນໆ, ເພື່ອຈະນຳເອົາການຕັດສິນມາສູ່ທຸກຄົນ.” (ຢູດາ 14, 15).<!-- #segment-separator -->ສ່ວນທ່ານໂຢບກ່າວໄວ້ທ່າມກາງຄ່ຳຄືນແຫ່ງຄວາມທຸກລໍາບາກຂອງເພິ່ນດ້ວຍຄວາມໄວ້ວາງໃຈທີ່ບໍ່ຫວັ່ນໄຫວວ່າ:<!-- #segment-separator --> “ຂ້ອຍຮູ້ວ່າ ພຣະຜູ້ໄຖ່ຂອງຂ້ອຍຊົງມີຊີວິດຢູ່ ແລະໃນທີ່ສຸດພຣະອົງຈະຊົງຢືນຢູ່ເທິງແຜ່ນດິນໂລກ ... ຜູ້ເຊິ່ງຂ້ອຍເອງຈະໄດ້ເຫັນ ບໍ່ແມ່ນຄົນອື່ນ.” (ໂຢບ 19:25–27 TKJV). {GC 299.1}

## {GC 300.1}

ການສະເດັດມາຂອງພຣະຄຣິສເພື່ອເລີ່ມຕົ້ນການປົກຄອງແຫ່ງຄວາມຊອບທໍານັ້ນ ເປັນແຮງບັນດານໃຈແກ່ບັນດາຜູ້ຂຽນໃນພຣະຄຳພີໃຫ້ບັນຍາຍດ້ວຍຖ້ອຍຄຳທີ່ປະເສີດເລີດຢ່າງຍິ່ງ.<!-- #segment-separator -->ພວກນັກກະວີ ແລະ ຜູ້ເຜີຍພຣະທຳໃນພຣະຄຳພີກ່າວເຖິງການສະເດັດມາດ້ວຍຖ້ອຍຄຳທີ່ໃຫ້ເຫັນພາບເຖິງຣັດສະໝີອັນເຮືອງຮອງຂອງສະຫວັນ.<!-- #segment-separator -->ສ່ວນຜູ້ປະພັນເພງສັນລະເສີນໄດ້ຂັບເພງຮ້ອງເຖິງຣິດອໍານາດ ແລະ ສະຫງ່າລາສີຂອງກະສັດແຫ່ງອິດສະຣາເອນວ່າ:<!-- #segment-separator --> “ພຣະເຈົ້າສົ່ງແສງແຈ້ງມາຈາກພູເຂົາຊີໂອນ ຄືພຣະນະຄອນທີ່ມີຄວາມງົດງາມອັນຄົບຖ້ວນ ແລະ ສົມບູນແບບ.<!-- #segment-separator -->ພຣະເຈົ້າຂອງພວກເຮົາກຳລັງມາຢ່າງໂດ່ງດັງ...<!-- #segment-separator -->ພຣະອົງຊົງຮຽກເອີ້ນສະຫວັນ ແລະ ແຜ່ນດິນໂລກມາ ໃຫ້ເປັນພະຍານເພື່ອຕັດສິນປະຊາຊົນຂອງພຣະອົງ.” (ເພງສັນລະເສີນ 50:2–4).<!-- #segment-separator --> “ຈົ່ງຍິນດີເຖີດ ແຜ່ນດິນໂລກ ແລະ ທ້ອງຟ້າເອີຍ ... ເມື່ອອົງພຣະຜູ້ເປັນເຈົ້າມາປົກຄອງຄົນໂລກນີ້, <!-- #segment-separator -->ພຣະອົງມາປົກຄອງຢ່າງສັດຊື່ ແລະ ເປັນທຳ ແລະຈະຕັດສິນປະຊາຊົນທັງຫຼາຍດ້ວຍຄວາມຈິງຂອງພຣະອົງ.” (ເພງສັນລະເສີນ 96:11–13). {GC 300.1}

## {GC 300.2}

ຜູ້ເຜີຍພຣະທຳເອຊາຢາກ່າວວ່າ:<!-- #segment-separator --> “ຄົນທັງຫຼາຍທີ່ຢູ່ໃນຂີ້ຝຸ່ນຈົ່ງຕື່ນຂຶ້ນລຳຊະນະ ເຫດວ່ານ້ຳໝອກຂອງພຣະອົງເປັນນ້ຳໝອກຂອງຮຸ່ງແຈ້ງ ແລະ ດິນຈະຖິ້ມຄົນຕາຍທັງຫຼາຍອອກໄປພາຍນອກ,”<!-- #segment-separator --> “ຄົນຕາຍທັງຫຼາຍຂອງພຣະອົງຈະມີຊີວິດຢູ່ ສົບທັງຫຼາຍຂອງເຮົາຈະລຸດຂຶ້ນອີກ.”<!-- #segment-separator --> “ພຣະອົງຈະຈູມຄວາມຕາຍໃນຄວາມຊະນະ ແລະ ພຣະອົງເຈົ້າພຣະເຢໂຮວາຈະເຊັດນ້ຳຕາທັງຫຼາຍຈາກໜ້າທຸກຄົນ ແລະຄວາມປະຈານຂາຍໜ້າພວກຂອງພຣະອົງ ພຣະອົງຈະຍົກເສຍຈາກແຜ່ນດິນທົ່ວໄປ ເຫດວ່າພຣະເຢໂຮວາບອກແລ້ວ.<!-- #segment-separator -->ແລະ ໃນວັນນັ້ນເຂົາຈະກ່າວວ່າ ‘ດັ່ງນີ້ພຣະອົງນີ້ແມ່ນພຣະເຈົ້າຂອງພວກເຮົາ ພວກເຮົາໄດ້ຄອງຫາພຣະອົງ ພວກເຮົາຈົງຊື່ນໃຈ ແລະ ຊົມຊື່ນຍິນດີຍ້ອນຄວາມຊ່ອຍຂອງພຣະອົງ.’” (ເອຊາຢາ 26:19 ສະບັບບູຮານ; 25:8, 9 ສະບັບບູຮານ). {GC 300.2}

## {GC 300.3}

ສ່ວນຮາບາກຸກກໍໄດ້ເຫັນການສະເດັດມາຂອງພຣະຄຣິສໃນນິມິດ ຈຶ່ງກ່າວວ່າ:<!-- #segment-separator --> “ພຣະເຈົ້າກຳລັງກັບມາຈາກເມືອງເອໂດມອີກໃດ, ອົງບໍລິສຸດກຳລັງກັບມາແຕ່ເນີນພູປາຣານພຸ້ນ,<!-- #segment-separator -->ພຣະສະຫງ່າຣາສີປົກຄຸມທົ່ວເທິງຟ້າສະຫວັນເດີ.<!-- #segment-separator -->ພຣະອົງສະເດັດມາພ້ອມແສງສະຫວ່າງສະໄຫວອັນເປັນແສງທີ່ສຸກໃສຂອງຟ້າແມບເຫຼື້ອມ.<!-- #segment-separator --> “ພຣະອົງໄດ້ຢູ່ທີ່ນັ້ນ ແລະໄດ້ແທກແຜ່ນດິນໂລກ, ພຣະອົງໄດ້ເບິ່ງ ແລະພວກຕ່າງປະເທດໄດ້ແຕກແຍກຈາກກັນ ແລະພູທັງຫຼາຍແຕ່ບູຮານໄດ້ແຕກເປັນ(ໝຸນ), ພູນ້ອຍອັນຕຫຼອດໄປເປັນນິດທັງຫຼາຍໄດ້ເຈືອນ, ທາງທັງຫຼາຍຂອງພຣະອົງກໍຕັ້ງຢູ່ສືບໆ ໄປເປັນນິດ.”<!-- #segment-separator --> “ພຣະອົງໄດ້ຂຶ້ນເທິງຫຼັງມ້າທັງຫຼາຍຂອງພຣະອົງ, ເທິງລົດທັງຫຼາຍແຫ່ງຄວາມພົ້ນຂອງພຣະອົງ.”<!-- #segment-separator --> “ເມື່ອໜ່ວຍພູ​ໄດ້ເຫັນພຣພະອົງກໍສະທ້ານຫວັ່ນໄຫວ... ນ້ຳທີ່ຢູ່ໃຕ້ພື້ນພິພົບໄດ້ຊັດຂຶ້ນຢ່າງສະໜັ່ນຫວັ່ນໄຫວ.<!-- #segment-separator -->ຕໍ່ແສງແມບມາບຂອງລຸກທະນູທີ່ຟົ້ງໄປຢ່າງໄວ ຕໍ່ແສງເຫຼື້ອມໃສຂອງຫອກທີ່ຟົ້ງຜ່ານໄປນັ້ນ ດວງຕາເວັນກໍຍັງໄດ້ຢູ່ກັບບ່ອນຂອງມັນ ແລະ ດວງເດືອນກໍຍັງບໍ່ໄດ້ເຄື່ອນຍ້າຍ.”<!-- #segment-separator --> “ພຣະອົງສະເດັດອອກໄປເພື່ອຊ່ວຍປະຊາຊົນຂອງພຣະອົງໃຫ້ລອດ ເພື່ອຊ່ວຍຜູ້ທີ່ພຣະອົງຊົງເຈິມໄວ້ໃຫ້ລອດ.” (ຮາບາກຸກ 3:3, 4, 6 ສະບັບບູຮານ, 8 ສະບັບບູຮານ, 10, 11, 13 TKJV). {GC 300.3}

## {GC 301.1}

ເມື່ອພຣະຜູ້ຊ່ອຍໃຫ້ລອດກໍາລັງຈະຖືກແຍກອອກຈາກພວກສາວົກ, ພຣະອົງຊົງປອບໃຈພວກເຂົາດ້ວຍຄຳໝັ້ນສັນຍາວ່າພຣະອົງຈະສະເດັດກັບມາອີກ:<!-- #segment-separator --> “ຢ່າໃຫ້ໃຈຂອງເຈົ້າທັງຫຼາຍວຸ້ນວາຍໄປ ... ໃນຜາສາດພຣະບິດາເຈົ້າຂອງເຮົາມີທີ່ຢູ່ຫຼາຍບ່ອນ ... ເຮົາໄປຈັດແຈງບ່ອນໄວ້ສຳລັບເຈົ້າທັງຫຼາຍ. ເມື່ອເຮົາໄປຈັດຕຽມບ່ອນໄວ້ສຳລັບພວກເຈົ້າແລ້ວ ເຮົາຈະກັບຄືນມາຮັບເອົາພວກເຈົ້າໄປຢູ່ກັບເຮົາ.” (ໂຢຮັນ14:1–3).<!-- #segment-separator --> “ເມື່ອບຸດມະນຸດສະເດັດມາໃນສະຫວ່າຣາສີພ້ອມດ້ວຍຝູງເທວະດາຂອງພຣະອົງນັ້ນ ເພິ່ນຈະນັ່ງເທິງບັນລັງອັນຮຸ່ງເຮືອງຂອງພຣະອົງ ບັນດາປະຊາຊົນທຸກຊົນຊາດຈະຖືກມາໂຮມກັນຢູ່ຕໍ່ໜ້າພຣະອົງ.” (ມັດທາຍ 25:31, 32). {GC 301.1}

## {GC 301.2}

ສ່ວນທູດສະຫວັນຜູ້ຢູ່ຕໍ່ທີ່ພູເຂົາໝາກກອກເທດຫຼັງຈາກພຣະຄຣິສສະເດັດຂຶ້ນສະຫວັນໄດ້ຍ້ຳເຖິງພຣະສັນຍາເລື່ອງການສະເດັດກັບມາຂອງພຣະອົງວ່າ:<!-- #segment-separator --> “ພຣະເຢຊູເຈົ້າອັງນີ້ທີ່ຖືກຮັບໄປຈາກພວກເຈົ້າຂຶ້ນສູ່ສະຫວັນແລ້ວ ພຣະອົງຈະມາປາກົດຢ່າງທີ່ພວກເຈົ້າໄດ້ເຫັນພຣະອົງຂຶ້ນສູ່ສະຫວັນນັ້ນແຫຼະ.” (ກິດຈະການ 1:11).<!-- #segment-separator -->ຝ່າຍອັກຄະສາວົກໂປໂລກ່າວໂດຍການໂດນໃຈຂອງພຣະວິນຍານບໍລິສຸດວ່າ:<!-- #segment-separator --> “ດ້ວຍວ່າ, ຈະມີສຽງຮ້ອງບັນຊາອັນດັງ, ສຽງຂອງອັກຄະເທວະດາ ສຽງແກຂອງພຣະເຈົ້າ ແລະອົງພຣະຜູ້ເປັນເຈົ້າເອງຈະສະເດັດລົງມາຈາກສະຫວັນ.” (1 ເທສະໂລນິກ 4:16).<!-- #segment-separator -->ແລ້ວຜູ້ເຜີຍພຣະທຳໂຢຮັນໄດ້ຂຽນຈາກເກາະປັດໂມວ່າ:<!-- #segment-separator --> “ເບິ່ງແມ! ພຣະອົງຈະສະເດັດມາມີເມກເປັນຂະບວນແຫ່ ແລະຕາທຸກໜ່ວຍຈະເຫັນພຣະອົງ.” (ພຣະນິມິດ 1:7). {GC 301.2}

## {GC 301.3}

ການສະເດັດກັບມາຂອງພຣະອົງນັ້ນຈະນຳເອົາສະຫງ່າຣາສີທັງປວງຕາມທີ່ຂຽນໄວ້ວ່າ: “ທຸກສິ່ງຈະຖືກຕັ້ງຂຶ້ນໃໝ່ ຕາມທີ່ພຣະອົງຊົງກ່າວໄວ້ ໂດຍທາງບັນດາຜູ້ເຜີຍພຣະທຳບໍລິສຸດຂອງພຣະອົງ ຕັ້ງແຕ່ເລີ່ມສ້າງໂລກ.” (ກິດຈະການ 3:21 ແປຈາກ KJV).<!-- #segment-separator -->ເມື່ອນັ້ນການປົກຄອງອັນຍາວນານແຫ່ງຄວາມຊົ່ວຈະຖືກທໍາລາຍລົງ; “ລາຊະອານາຈັກໂລກນີ້ ເປັນກຳມະນິດຂອງອົງພຣະຜູ້ເປັນເຈົ້າຂອງພວກເຮົາ ແລະຂອງພຣະຄຣິສຂອງພຣະອົງ ແລະພຣະອົງຈະປົກຄອງຕະຫຼອດຊົ່ວນິຣັນ.” (ພຣະນິມິດ11:15).<!-- #segment-separator --> “ແລ້ວພຣະເຈົ້າກໍຈະໃຫ້ເຫັນພຣະສະຫງ່າຣາສີ ເປັນພຣະຣັດສະໝີມາປາກົດຢ່າງສ່ອງໃສແຈ້ງ ທຸກປະຊາຊົດກໍຈະໄດ້ເຫັນພຣະສະຫງ່າຣາສີ.”<!-- #segment-separator --> “ເຫດວ່າ, ດິນງອກຍອດ ແລະ ສ່ວນງອກແນວປູກທັງຫຼາຍຂຶ້ນຢ່າງໃດ ພຣະອົງເຈົ້າພຣະເຢໂຮວາຈະໃຫ້ຄວາມຊອບທຳກັບຄວາມສັນເສີນງອກຂຶ້ນຢ່າງນັ້ນຕໍ່ໜ້າຊາວປະເທດທັງປວງ.”<!-- #segment-separator --> “ອົງພຣະຜູ້ເປັນເຈົ້າອົງຊົງຣິດອຳນາດຍິ່ງໃຫຍ່ ຈະເປັນດັ່ງມົງກຸດດອກໄມ້ອັນສະຫງ່າງາມ ສຳລັບປະຊາຊົນຂອງພຣະອົງຜູ້ຍັງມີຊີວິດຢູ່.” (ເອຊາຢາ 40:5; 61:11 ສະບັບບູຮານ; 28:5). {GC 301.3}

## {GC 302.1}

ໃນເວລານັ້ນອານາຈັກຂອງພຣະເມຊີອາທີ່ມະນຸດປາຖະໜາມາດົນນານເຊິ່ງເຕັມໄປດ້ວຍສັນຕິສຸກນັ້ນຈະຖືກສະຖາປະນາຂຶ້ນພາຍໃຕ້ຟ້າສະຫວັນທັງສິ້ນ.<!-- #segment-separator --> “ພຣະເຈົ້າຢາເວຈະໃຫ້ຄວາມເມດຕາຕໍ່ນະຄອນເຢຣູຊາເລັມ ຕໍ່ຄົນທັງໝົດທີ່ຢູ່ໃນບ່ອນຮົກຮ້າງເພພັງນັ້ນ. ເຖິງວ່າດິນແດນນັ້ນຈະເປັນຖິ່ນແຫ້ງແລ້ງກັນດານເຮົາກໍຈະໃຫ້ກາຍເປັນສວນເອເດນໄດ້ ຈາກພື້ນດິນແຫ້ງຂາດນໍ້າຫຼໍ່ລ້ຽງໃຫ້ເກີດຜົນ ກໍຈະເປັນດັ່ງສວນຂອງພຣະເຈົ້າຢາເວ. ແລ້ວທີ່ນັ້ນກໍຈະມີຄວາມຊົມຊື່ນຍິນດີຫຼາຍ ມີທັງສຽງຮ້ອງລຳທຳເພງຍົກຍໍໂມທະນາຂອບພຣະຄຸນດ້ວຍ.”<!-- #segment-separator --> “ຈະ​ເປັນ​ທີ່​ສວຍງາມ​ວິໄລ​ດັ່ງ​ພູ​ເລບານອນ​ພຸ້ນ. ແລະ​ເປັນ​ດັ່ງ​ທົ່ງຫຍ້າ​ທີ່​ອຸດົມສົມບູນ​ດີ ຂອງ​ພູ​ກາເມນ ແລະ​ທົ່ງ​ຊາໂຣນ​ດ້ວຍ.”<!-- #segment-separator --> “ຄົນຈະບໍ່ເອີ້ນເຈົ້າອີກຕໍ່ໄປວ່າ, ‘ຜູ້ຖືກປະຖິ້ມ.’ ຄົນຈະບໍ່ເອີ້ນຢ່າງນີ້ອີກວ່າ, ‘ເມຍທີ່ຜົວໜີປະ.’ ສຳລັບດິນແດນຂອງເຈົ້າຄົນຈະເວົ້າກັນວ່າ, ‘ພຣະເຈົ້າພໍໃຈນຳນາງ’ ຄືຊື່ໃໝ່ຂອງເຈົ້າ. ຄົນຈະເອີ້ນວ່າ, ‘ຜູ້ແຕ່ງງານທີ່ມີຄວາມສຸກ.’”<!-- #segment-separator --> “ເຈົ້າບ່າວຊົມຊື່ນຍິນດີນຳເຈົ້າສາວຂອງຕົນສັນໃດ ພຣະເຈົ້າຂອງເຈົ້າກໍຈະຊົມຊື່ນຍິນດີນຳເຈົ້າສັນນັ້ນ.” (ເອຊາຢາ 51:3; 35:2; 62:4, 5). {GC 302.1}

## {GC 302.2}

ການສະເດັດກັບມາຂອງພຣະຄຣິສເປັນຄວາມຫວັງຂອງພວກສາວົກຂອງພຣະອົງໃນທຸກຍຸກທຸກສະໄໝ.<!-- #segment-separator -->ພຣະສັນຍາຂອງພຣະຜູ້ຊ່ວຍໃຫ້ລອດທີ່ຊົງກ່າວວ່າເທິງພູເຂົາໝາກກອກເທດວ່າພຣະອົງຈະສະເດັດກັບມານັ້ນ ເປັນແສງແຫ່ງຄວາມຫວັງໃຫ້ກັບພວກສາວົກຂອງພຣະອົງ, ເຮັດໃຫ້ຈິດໃຈຂອງພວກເຂົາເຕັມໄປດ້ວຍຄວາມຊົມຊື່ນຍິນດີ, ເປັນຄວາມຫວັງທີ່ບໍ່ມີຄວາມທຸກໂສກເສົ້າອັນໃດດັບມອດໄດ ຫຼື ການທົດລອງອັນໃດມາປິດບັງ.<!-- #segment-separator -->ໃນທ່າມກາງຄວາມທຸກທໍລະມານແລະການຂົ່ມເຫັງ, “ການມາປາກົດຕົວຂອງສະຫງ່າຣາສີຂອງພຣະເຈົ້າອົງຍິ່ງໃຫຍ່ ຄືອົງພຣະເຢຊູຄຣິສເຈົ້າ ພຣະຜູ້ໂຜດໃຫ້ພົ້ນຂອງພວກເຮົາ” ເປັນ “ຄວາມຫວັງອັນໜ້າຍິນດີ.” (ຕີໂຕ 2:13)<!-- #segment-separator -->ເມື່ອກຸ່ມຄຣິສຕຽນໃນເມືອງເທສະໂລນິກເຕັມໄປດ້ວຍຄວາມໂສກເສົ້າເສຍໃຈທີ່ຕ້ອງຝັງສົບຂອງຄົນທີ່ຕົນຮັກ, ເຊິ່ງເປັນຜູ້ທີ່ເຄີຍຫວັງວ່າຈະມີຊີວິດຢູ່ເພື່ອເຫັນການສະເດັດກັບມາຂອງອົງພຣະຜູ້ເປັນເຈົ້າ, ໂປໂລຜູ້ເປັນອາຈານຂອງພວກເຂົາ, ໄດ້ຊີ້ໃຫ້ເຂົາທັງຫຼາຍຮູ້ເຖິງການຟື້ນຄືນຊີວິດທີ່ຈະເກີດຂື້ນເມື່ອພຣະຜູ້ຊ່ວຍໃຫ້ລອດສະເດັດກັບມາ.<!-- #segment-separator -->ເມື່ອນັ້ນຄົນທີ່ເສຍຊີວິດໃນຂະນະທີ່ມີຄວາມເຊື່ອໃນພຣະຄຣິສກໍຈະເປັນຂຶ້ນມາໃໝ່ ແລະ ຈະຖືກຮັບໄປພ້ອມກັນເພື່ອພົບອົງພຣະຜູ້ເປັນເຈົ້າໃນຊັ້ນຟັ້າອາກາດ.<!-- #segment-separator -->ເພິ່ນກ່າວວ່າ “ຢ່າງນັ້ນແຫຼະ ພວກເຮົາຈຶ່ງຈະຢູ່ກັບອົງພຣະຜູ້ເປັນເຈົ້າຕະຫລອດໄປເປັນນິດ. ດ້ວຍເຫດນີ້ ຈົ່ງເລົ້າໂລມອອຍໃຈເຊິ່ງກັນແລະກັນ ດ້ວຍຂໍ້ຄວາມເຫຼົ່ານີ້ເທີ້ນ” (1 ເທສະໂລນິກ 4:16–18). {GC 302.2}

## {GC 302.3}

ຂະນະທີ່ໂຢຮັນສາວົກທີ່ຮັກແພງຂອງພຣະເຢຊູຢູ່ເທິງເກາະປັດໂມ, ເພິ່ນໄດ້ຍັນພຣະສັນຍາວ່າ: “ແນ່ນອນ ເຮົາຈະມາໃນໄວໆ ນີ້.” ເພິນຈຶ່ງຕອບຮັບພຣະສັນຍານີ້ດ້ວຍຄວາມອາໄລຫາ ເຊິ່ງເປັນຄຳອະທິຖາຍຂອງຄຣິສຕະຈັກຕະຫຼອດປະຫວັດສາດວ່າ: “ອາແມນ ອົງພຣະເຢຊູເຈົ້າເຊີນສະເດັດມາເທີ້ນ!” (ພຣະນິມິດ 22:20). {GC 302.3}

## {GC 302.4}

ຖ້ອຍຄຳແຫ່ງຄວາມເຊື່ອ ແລະ ຄວາມຫວັງຂອງຊາວຜູ້ບໍລິສຸດ ແລະ ຄົນທີ່ຖືກຂ້າຍ້ອນການເປັນພະຍານຝ່າຍຄວາມຈິງໄດ້(ຖ່າຍທອດ)ມາຕະຫຼອດຫຼາຍສັດຕະວັດມາຍັງພວກເຮົາ.<!-- #segment-separator -->ໜຶ່ງໃນກຸ່ມຄຣິສຕຽນເຫຼົ່ານີ້ກ່າວວ່າ: “ເມື່ອໄດ້ຮັບຄວາມໝັ້ນໃຈວ່າພຣະອົງຊົງຟື້ນຈາກຄວາມຕາຍ ຈຶ່ງໝັ້ນໃຈວ່າຕົນເອງກໍຈະຟື້ນເມື່ອພຣະອົງສະເດັດກັບມາ, ດ້ວຍເຫດນີ້ ພວກເຂົາຈຶ່ງຖືວ່າຄວາມຕາຍບໍ່ແມ່ນເລື່ອງສຳຄັນ ເພາະພວກເຂົາຊະນະຄວາມຕາຍ.” (ດານີເອນ ເທເລີ, ການປົກຄອງຂອງພຣະຄຣິສເທິງແຜ່ນດິນໂລກນີ້: ຫຼື, ສຽງຂອງຄຣິສຕະຈັກໃນທຸກສະໄໝ, ໜ້າ 33).<!-- #segment-separator -->ຄົນເຫຼົ່ານີ້ເຕັມໃຈທີ່ຈະລົງໄປຍັງ(ຫຼຸມ/ຂຸມ)ຝັງສົບເພື່ອຈະໄດ້ “ເປັນຂຶ້ນມາຢ່າງ(ເປັນ)ອິດສະຫຼະ.” (ໃນທີ່ດຽວກັນ, ໜ້າ 54).<!-- #segment-separator -->ພວກເຂົາເຝົ້າລໍຖ້າໃຫ້ “ອົງພຣະຜູ້ເປັນເຈົ້າສະເດັດມາຈາກສະຫວັນໃນເມກພ້ອມດ້ວຍຣັດສະໝີພາບຂອງພຣະບິດາ” ເພື່ອ “ນໍາລາຊະອະນາຈັກມາສູ່ຄົນຊອບທຳ.”<!-- #segment-separator -->ສ່ວນຊາວໂວດົວກໍຍຶດຖືຄວາມເຊື່ອດຽວກັນ. (ໃນທີ່ດຽວກັນ, ໜ້າ 129–132).<!-- #segment-separator -->ໄວຄຼິບຄອຍຖ້າການປາກົດຕົວຂອງພຣະຜູ້ໄຖ່ວ່າເປັນຄວາມຫວັງຂອງຄຣິສຕະຈັກ. (ໃນທີ່ດຽວກັນ, ໜ້າ132–134). {GC 302.4}

## {GC 303.1}

ລູເທີກ່າວວ່າ:<!-- #segment-separator --> “ຂ້າພະເຈົ້າໝັ້ນໃຈວ່າ ວັນສຳຄັນແຫ່ງການພິພາກສານັ້ນຈະບໍ່ເກີນ 300 ປີຂ້າງໜ້າ.<!-- #segment-separator -->ຄິດວ່າ ພຣະເຈົ້າຈະຊົງອົນທົນຕໍ່ຄົນຊົ່ວຊ້າໄດ້ອີກບໍ່ດົນ” “ວັນສຳຄັນຍິ່ງໃຫຍ່ໃກ້ຈະມາເຖິງແລ້ວ ເຊິ່ງໃນວັນນັ້ນບັນດາອານາຈັກແຫ່ງຄວາມໜ້າກຽດຊັງຈະຖືກໂຄ່ນລົ້ມ.” (ໃນທີ່ດຽວກັນ, ໜ້າ158, 134). {GC 303.1}

## {GC 303.2}

ເມລັງໂທນກວ່າວວ່າ: “ໂລກອັນເກົ່ກແກ່ນີ້ໃກ້ຈະເຖິງຈຸດສິ້ນສຸດຂອງມັນ.”<!-- #segment-separator -->ຄາວິນຂໍຮ້ອງຄຣິສຕຽນທັງຫຼາຍວ່າ “ຢ່າໄດ້ລັງເລໃຈ, ແຕ່ຈົ່ງເຝ້າປາຖະໜາວັນທີ່ພຣະຄຣິສຈະສະເດັດກັບມາວ່າເປັນເຫດການທີ່ມີມົງຄົນທີ່ສຸດ;” ແລ້ວກໍກ່າວຕຶ່ມວ່າ: “ຄອບຄົວທັງໝົດຂອງບັນດາຜູ້ສັດຊື່ຈະຕຶກຕອງເຖິງວັນນັ້ນຢູ່ສະເໝີ.” “ພວກເຮົາຕ້ອງກະຫາຍຫາພຣະຄຣິສ, ຕ້ອງສະແຫວງຫາ, ຄິດໄຕ່ຕອງຈົນເຖິງຄວາມຮຸ່ງເຊົ້າຂອງວັນທີ່ຍິ່ງໃຫຍ່ນັ້ນ, ເມື່ອອົງພຣະຜູ້ເປັນເຈົ້າຂອງເຮົາຈະສະແດງໃຫ້ເຫັນຣັດສະໝີພາບແຫ່ງອານາຈັກຂອງພຣະອົງຢ່າງເຕັມທີ່.” (ໃນທີ່ດຽວກັນ, ໜ້າ158, 134). {GC 303.2}

## {GC 303.3}

ຈອນ ນັອຄຊ໌ ນັກປະຕິຮູບຊາວສະກັອດກ່າວວ່າ, “ພຣະເຢຊູເຈົ້າສະເດັດຂຶ້ນສະຫວັນດ້ວຍສະພາບເນື້ອໜັງມະນຸດເຮົາບໍ່ແມ່ນ ບໍ່? ແລ້ວພຣະອົງຈະບໍ່ສະເດັດກັບມາບໍ?<!-- #segment-separator -->ພວກເຮົາຮູ້ວ່າພຣະອົງຈະສະເດັດມາ ແລະ ຈະສະເດັດມາຢ່າງໄວວາ.”<!-- #segment-separator -->ຣິດລີ ແລະ ລາຕິເມີ, ຜູ້ຍອມຖືກຂ້າເພື່ອຄວາມຈິງ, ໄດ້ມີຄວາມຫວັງ ແລະ ຄວາມເຊື່ອໃນການສະເດັດກັບມາຂອງພຣະອົງ.<!-- #segment-separator -->ຣິດລີຂຽນວ່າ:<!-- #segment-separator --> “ຂ້າພະເຈົ້າເຊື່ອຈຶ່ງເວົ້າອອກມາວ່າ ໂລກນີ້ໃກ້ເຖິງຈຸດຈົບຢ່າງແນ່ນອນ.<!-- #segment-separator -->ຂໍໃຫ້ພວກເຮົາຮ້ອງຫາພຣະຄຣິສອົງພຣະຜູ້ເປັນເຈົ້າຂອງເຮົາພ້ອມກັບໂຢຮັນຜູ້ຮັບໃຊ້ຂອງພຣະອົງວ່າ: ‘ອົງພຣະເຢຊູເຈົ້າເຊີນສະເດັດມາເທີ້ນ.’” (ໃນທີ່ດຽວກັນ, ໜ້າ151, 145). {GC 303.3}

## {GC 303.4}

ສ່ວນແບັກສະເຕີໄດ້ກ່າວວ່າ “ຄວາມຄິດເລື່ອງການສະເດັດກັບມາຂອງພຣະເປັນເຈົ້າແມ່ນຄວາມຄິດທີ່ເຮັດໃຫ້ຂ້າພະເຈົ້າໜ້າຊື່ນໃຈບານທີ່ສຸດ.” (ງານຂຽນຂອງ ຣິດຊາດ ແບັກສະເຕີ, ເຫຼັ້ມ 17, p. 555).<!-- #segment-separator --> “ມັນເປັນວຽກງານແຫ່ງຄວາມເຊື່ອ ແລະ ເປັນບຸກຄະລິກລັກສະນະຂອງໄພ່ພົນຂອງພຣະຄຣິສທີ່ຈະຮັກ ແລະ ເຝົ້າລໍຖ້າການສະເດັດກັບມາຂອງພຣະອົງ.” “ຖ້າຫາກວ່າຄວາມຕາຍເປັນສັດຕູຕົນສຸດທ້າຍທີ່ຈະຖືກທໍາລາຍເມື່ອຄົນຟື້ນຄືນຊີວິດນັ້ນ, ພວກເຮົາຄົງເຂົ້າໃຈວ່າເປັນຫຍັງຜູ້ເຊື່ອຈຶ່ງຄວນປາຖະໜາ ແລະ ອະທິຖານຂໍການສະເດັດມາຄັ້ງທີສອງຂອງພຣະຄຣິສ, ເຊິ່ງໃນຕອນນັ້ນໄຊຊະນະທີ່ສົມບູນຢ່າງເຕັມທີ່ນີ້ຈະໄດ້ສະເລັດ.” (ໃນທີ່ດຽວກັນ, ເຫຼັ້ມ 17, ໜ້າ 500.<!-- #segment-separator --> “ນີ້ແມ່ນວັນທີ່ຜູ້ເຊື່ອທຸກຄົນຄວນປາຖະໜາ, ເຝົ້າຫວັງ ແລະ ລໍຖ້າໃນຖານະເປັນວັນທີ່ການໄຖ່ຄືນຂອງພວກເຂົາຈະສຳເລັດເສັດສິ້ນ, ທັງເປັນວັນທີ່ຄວາມປາຖະໜາ ແລະ ຄວາມພະຍາຍາມທັງໝົດຂອງຈິດວິນຍານຂອງພວກເຂົາຈະໄດ້ສຳເລັດສົມບູນ.” “ໂອ້ພຣະຜູ້ເປັນເຈົ້າເຈົ້າຂາ, ຂໍຊົງເລັ່ງໃຫ້ວັນນັ້ນມາຮອດໄວໆ ແດ່ທ້ອນ!” (ໃນທີ່ດຽວກັນ, ເຫຼັ້ມ 17, ໜ້າ 182, 183).<!-- #segment-separator -->ນີ້ແມ່ນຄວາມຫວັງຂອງຄຣິສຕະຈັກໃນສະໄໝຂອງພວກອັກຄະສາວົກ, “ຄຣິສຕະຈັກໃນປ່າເຂົາ” ແລະ ຄຣິສຕະຈັກຂອງພວກນັກປະຕິຮູບ. {GC 303.4}

## {GC 304.1}

ຄໍາພະຍາກອນບໍ່ພຽງແຕ່ບອກລ່ວງໜ້າເຖິງວິທີ ແລະ ຈຸດປະສົງຂອງການສະເດັດກັບມາຂອງພຣະຄຣິສເທົ່ານັ້ນ, ແຕ່ຍັງບອກເຖິງໝາຍສຳຄັນຕ່າງໆ ເພື່ອໃຫ້ມະນຸດຮູ້ວ່າວັນນັ້ນໃກ້ຈະມາເຖິງເມື່ອໃດ.<!-- #segment-separator -->ພຣະເຢຊູຊົງກ່າວວ່າ:<!-- #segment-separator --> “ຈະມີໝາຍສຳຄັນໃນດວງອາທິດ, ດວງຈັນ ແລະ ດວງດາວທັງປວງ.” (ລູກາ 21:25).<!-- #segment-separator --> “ດວງອາທິດຈະມືດໄປ ດວງຈັນຈະບໍ່ສ່ອງແສງ, ດວງດາວທັງຫລາຍຈະຕົກລົງຈາກສະຫວັນ ແລະ ບັນດາສິ່ງທີ່ມີອຳນາດໃນຟ້າສະຫວັນກໍຈະສັ່ນສະທ້ານຫວັ່ນໄຫວ.<!-- #segment-separator -->ເມື່ອນັ້ນເຂົາຈະເຫັນ ‘ບຸດມະນຸດມາປາກົດໃນເມກ’ ດ້ວຍຣິດອຳນາດອັນຍິ່ງໃຫຍ່ ແລະດ້ວຍສະຫງ່າຣາສີອັນຮຸ່ງເຮືອງ.” (ມາລະໂກ 13:24–26).<!-- #segment-separator -->ສ່ວນໂຢຮັນຜູ້ຂຽນພຣະທຳພຣະນິມິດບັນຍາຍເຖິງໝາຍສຳຄັນທໍາອິດທີ່ຈະເກີດຂຶ້ນກ່ອນການສະເດັດມາຄັ້ງທີ 2 ຂອງພຣະຄຣິສວ່າ:<!-- #segment-separator --> “ແຜ່ນດິນຫວັ່ນໄຫວຢ່າງໃຫຍ່ເກີດຂຶ້ນ, ດວງຕາເວັນມືດດຳເໝືອນເຄື່ອງໄວ້ທຸກ ແລະດວງເດືອນກໍກາຍເປັນສີແດງເໝືອນເລືອດ.” (ພຣະນິມິດ 6:12). {GC 304.1}

## {GC 304.2}

ໝາຍສຳຄັນເຫຼົ່ານີ້ເກີດຂຶ້ນກ່ອນເລີ່ມສັດຕະວັດທີ 19.<!-- #segment-separator -->ໃນປີ ຄ.ສ. 1755 ແຜ່ນດິນໄຫວທີ່ຮ້າຍແຮງທີ່ສຸດທີ່ເຄີຍບັນທຶກໄວ້ໄດ້ເກີດຂຶ້ນຕາມຄຳພະຍາກອນ.<!-- #segment-separator -->ເຖິງແມ່ນວ່າເປັນທີ່ຮູ້ຈັກກັນທົ່ວໄປໃນຊື່ວ່າແຜ່ນດິນໄຫວແຫ່ງເມືອງລິສບອນ, ແຕ່ແຮງສະເທືອນຂອງມັນໄປຮອດສ່ວນຫຼາຍຂອງທະວີບເອີຣົບ, ສ່ວນອາຟຣິກາ ແລະ ອາເມຣິກາກໍໄດ້ຮູ້ສຶກເຖິງແຮງສັ່ນໄຫວຂອງມັນ.<!-- #segment-separator -->ນອກຈາກນັ້ນກຣີນແລນ, ໝູ່ເກາະແຄຣິບຽນ, ເກາະມາເດຣາ, ປະເທດ(ນອກແວ/ນໍເວ), ປະເທດສະວີເດັນ, ອັງກິດ ແລະ ໄອແລນໄດ້ຮັບແຮງສະເທືອນທັງນັ້ນ.<!-- #segment-separator -->ລັດສະໝີຄວາມສັ່ນໄຫວຢ່າງໜ້ອຍແມ່ນ 4,000,000 ໄມມົນທົນ.<!-- #segment-separator -->ໃນທະວີບອາຟຣິກາຄວາມສະເທືອນນັ້ນເກືອບຮ້າຍແຮງເທົ່າກັບຢູ່ໃນທະວີບເອີຣົບ.<!-- #segment-separator -->ສ່ວນໃຫຍ່ຂອງເມືອງອານເຊຍກໍຖືກທໍາລາຍ ແລະ ໝູ່ບ້ານໜຶ່ງໃນປະເທດໂມຣົກໂກທີ່ມີຜູ້ອາໄສຢູ່ 8,000 ເຖິງ 10,000 ຄົນ ຖືກກືນລົງໄປໃນທະເລ.<!-- #segment-separator -->ມີຄື້ນຊຸນາມິພັດຜ່ານຝັ່ງທະເລຂອງສະເປນ ແລະ ອາຟຣິກາ ຖ້ວນຫຼາຍເມືອງ ແລະ ທຳລາຍຢ່າງກວ້າງຂວາງ. {GC 304.2}

## {GC 304.3}

ປະເທດສະເປນ ແລະໂປຕຸຍການໄດ້ຮັບແຮງສະເທືອນຮຸນແຮງທີ່ສຸດ.<!-- #segment-separator -->ທີ່ເມືອງກາດິສ (Cadiz) ຊຸນາມິສູງເຖິງ 60 ຟຸດ.<!-- #segment-separator -->ພູເຂົາທັງຫຼາຍ, “ເຊິ່ງບາງໜ່ວນໃຫຍ່ທີ່ສຸດຂອງປະເທດໂປຕຸຍການ, ໄດ້ສັ່ນສະເທືອນຢ່າງແຮງ, ຄ້າຍຄືກັບວ່າ, ມັນສັ່ນໄຫວບໍ່ຮອດຮາກເຫງົ້າຂອງພູ; ມີຈອມພູບາງແຫ່ງແຕກອອກມາຢ່າງໜ້າອັດສະຈັນ ແລະ ຖືກຫວ່ຽງລົງໄປສູ່ຫວ່າງເຂົາດ້ານລຸ່ມ.<!-- #segment-separator -->ມີຄົນເລົ່າວ່າ ເຫັນແປວໄຟອອກມາຈາກພູເຂົາເຫຼົ່ານັ້ນ.” (ເຊີ ຊານສ໌ ໄລອັນ, ຫຼັກການທໍລະນີສາດ, ໜ້າ 495). {GC 304.3}

## {GC 305.1}

ຢູ່ເມືອງລິສບອນ “ໄດ້ຍິນສຽງຄືຟ້າຮ້ອງຢູ່ໃຕ້ພື້ນດິນ ແລ້ວກໍເກີດແຜ່ນດິນໄຫວຢ່າງຮຸນແຮງທັນທີ ເຊິ່ງເຮັດໃຫ້ຕຶກອາຄານສ່ວນຫຼາຍໃນເມືອງພັງເພລົງມາ.<!-- #segment-separator -->ໃນເວລາປະມານ 6 ນາທີ ມີ 60,000 ຄົນເສຍຊີວິດ.<!-- #segment-separator -->ຕອນທຳອິດທະເລຖອຍອອກໄປຈົນເຫຼືອແຕ່ຊາຍ, ແລ້ວກໍມ້ວນກັບຄືນມາສູງເຖິງ 50 ຟຸດເກີນລະດັບປົກກະຕິຂອງມັນ ຫຼື ສູງກວ່ານັ້ນໃນບາງແຫ່ງ.”<!-- #segment-separator --> “ໃນບັນດາເຫດການທີ່ເກີດຂຶ້ນຢ່າງໜ້າປະຫຼາດໃຈໃນລະຫວ່າງໄພພະບັດທີ່ເມືອງລິສບອນນັ້ນ, ແມ່ນການຍຸບລົງຂອງທ່າເຮືອໃໝ່ລາຄາແພງ ທີ່ສ້າງມາດ້ວຍຫີນອ່ອນ.<!-- #segment-separator -->ຜູ້ຄົນຢ່າງຫຼວງຫຼາຍໄດ້ໄປຮວມຕົວກັນຢູ່ທີ່ນັ້ນເພື່ອຄວາມປອດໄພ, ເພາະເປັນບ່ອນທີ່ຫ່າງຈາກພວກຕຶກອາຄານທີ່ກຳລັງພັງເພລົງມາ; ແລ້ວໃນທັນໃດນັ້ນທ່າເຮືອດັ່ງກ່າວພ້ອມຄົນທັງຫຼາຍທີ່ຢືນເທິງທ່າເຮືອນັ້ນກໍຍຸບລົງໄປໃນທະເລ ໂດຍບໍ່ມີຊາກສົບລອຍຂຶ້ນມາເລີຍ.” (ໃນທີ່ດຽວກັນ, ໜ້າ 495). {GC 305.1}

## {GC 305.2}

“ແຮງສັ່ນ” ຂອງແຜ່ນດິນໄຫວ “ເຮັດໃຫ້ໂບດວິຫານ ແລະ ສຳນັກແມ່ຊີທຸກຫຼັງພັງລົງມາ, ພ້ອມດ້ວຍອາຄານສາທາລະນະຂະໜາດໃຫຍ່ເກືອບທຸກຫຼັງ ແລະ ຫຼາຍກວ່າໜຶ່ງສ່ວນສີ່ຂອງເຮືອນຊານປະຊາຊົນ.<!-- #segment-separator -->ຫຼັງແຜ່ນດິນໄຫວປະມານ 2 ຊົ່ວໂມງ ເກີດໄຟໄໝ້ໃນເຂດຕ່າງໆ ທົ່າເມືອງ ເຊິງເຜົາໄໝ້ຢ່າງຮຸນແຮງເປັນເວລາເກືອບ 3 ມື້, ຈົນເມືອງດັ່ງກ່າວໄດ້ຖືກທໍາລາຍຢ່າງສິ້ນເຊີງ.<!-- #segment-separator -->ແຜ່ນດິນໄຫວນັ້ນເກີດຂຶ້ນໃນວັນຢຸດ, ເປັນວັນທີ່ໂບດ ແລະສຳນັກແມ່ຊີທຸກແຫ່ງເຕັມໄປດ້ວຍຜູ້ຄົນ ແລະ ມີໜ້ອຍຄົນທີ່ໜີອອກມາໄດ້.” (ສາລານຸກົມອາເມຣິກາສະບັບ 1831, ໝາຍເຫດໃນບົດຄວາມ “ເມືອງລິສບອນ”).<!-- #segment-separator --> “ຄວາມສະທ້ານຢ້ານກົວຂອງປະຊາຊົນເກີນຄຳບັນຍາຍ.<!-- #segment-separator -->ບໍ່ມີໃຜຮ້ອງໄຫ້ ຍ້ອນວ່າມັນຮ້າຍແຮງເກີນກວ່າຈະມີນ້ໍາຕາ.<!-- #segment-separator -->ຄົນທັງຫຼາຍພາກັນແລ່ນກັບໄປກັບມາດ້ວຍໃຈສະຫຍອງ ແລະ ຄວາມຕົກຕະລຶງ, ຕ່າງຄົນຕ່າງຕີໜ້າ ແລະ ໜ້າເອິກຂອງຕົນ ແລະຮ້ອງວ່າ, ‘ຂໍພຣະເຈົ້າຊົງເມດຕາ! ໂລກດັບສະຫຼາຍເສຍແລ້ວ!’<!-- #segment-separator -->ຜູ້ເປັນແມ່ກໍລືມລູກຂອງນາງ ແລະ ຫອບເອົາຮູບໄມ້ກາງແຂນແລນໄປມາ.<!-- #segment-separator -->ມັນເປັນເລື່ອງທີ່ໜ້າເສົ້າທີ່ມີຄົນຈຳນວນຫຼາຍແລນໄປລີ້ໄພໃນໂບດ, ແຕ່ພິທີທາງສາສະໜາບໍ່ສາມາດຊ່ວຍພວກເຂົາໄດ້, ພວກຄົນທີ່ໜ້າເວດທະນາເຫຼົ່ານີ້ເຂົ້າໄປກອດແທ່ນບູຊາ ແລະ ຮູບເຄົາລົບ ແຕ່ກໍໄຮ້ປະໂຫຍດ, ທັງປະຊາຊັນ ກັບ ພວກບາດຫຼວງກໍຖືກອາຄານພັງລົງມາທັບຖົມພວກເຂົາໄປພ້ອມກັນ.”<!-- #segment-separator -->ມີການຄາດຄະເນວ່າມີ 90,000 ຄົນເສຍຊີວິດໃນວັນອັນໂຫດຮ້າຍນັ້ນ. {GC 305.2}

## {GC 306.1}

ຫຼັງຈາກນັ້ນ 25 ປີກໍເກີດໝາຍສຳຄົນອັນຖັດໄປໃນຄໍາພະຍາກອນ ຄືການມືດຂອງດວງຕາເວັນ ແລະ ດວງຈັນ.<!-- #segment-separator -->ສິ່ງທີ່ເຮັດໝາຍສຳຄັນນີ້ຍິ່ງໜ້າປະທັບໃຈຫຼາຍຄືຄຳພະຍາກອນໄດ້ລະບຸເວລາທີ່ມັນຈະເກີດຂຶ້ນຫຼ້ວງໜ້າຢ່າງແນ່ນອນ.<!-- #segment-separator -->ເມື່ອພຣະຜູ້ຊ່ອຍໃຫ້ລອດຊົງສົນທະນາກັບກັບພວກສາວົກຂອງພຣະອົງຢູ່ເທິງພູເຂົາໝາກກອກເທດ, ຫຼັງຈາກໄດ້ບັນຍາຍເຖິງໄລຍະເວລາອັນດົນນານທີ່ຄຣິສຕະຈັກຈະຕ້ອງປະສົບກັບການທົດລອງ ຄືເວລາ 1260 ປີທີ່ລະບອບສັນຕະປາປາກົດຂີ່ຂົ່ມເຫງນັ້ນ ເຊິ່ງພຣະອົງຊົງສັນຍາໄວ້ວ່າດັ່ງກ່າວຈະສັ້ນລົງ, ພຣະອົງຍັງກ່າວຕໍ່ເຖິງເຫດການບາງຢ່າງທີ່ຈະເກີດຂຶ້ນກ່ອນການສະເດັດກັບມາຂອງພຣະອົງ ແລະ ໄດ້ລະບຸເວລາທີ່ໝາຍສຳຄັນທໍາອິດຈະປາກົດຂຶ້ນວ່າ:<!-- #segment-separator --> “ໃນວັນເຫຼົ່ານັ້ນ ຫລັງຈາກເວລາແຫ່ງຄວາມທຸກລຳບາກຜ່ານພົ້ນໄປແລ້ວ ດວງອາທິດຈະມືດໄປ ດວງຈັນຈະບໍ່ສ່ອງແສງ, (ມາຣະໂກ 13:24).<!-- #segment-separator -->1260 ວັນ ກໍຄື ປີ, ໄດ້ສິ້ນສຸດລົງໃນປີ ຄ.ສ. 1798.<!-- #segment-separator -->ກ່ອນໜ້ານັ້ນ 25 ປີການຂົ່ມເຫງໄດ້ສິ້ນສຸດລົງເກືອບທັງໝົດ.<!-- #segment-separator -->ຫຼັງຈາກການຂົ່ມເຫັງນັ້ນ, ດວງຕາເວັນຈະຕ້ອງມືດມົວ ຕາມຖ້ອຍຄໍາຂອງພຣະຄຣິສ, <!-- #segment-separator -->ແລ້ວໃນວັນທີ 19 ພຶດສະພາ ຄ.ສ.1780 ຄໍາພະຍາກອນນີ້ໄດ້ສໍາເລັດຂຶ້ນ. {GC 306.1}

## {GC 306.2}

“ສິ່ງທີ່ເກືອບຈະໜ້າປະຫຼາດທີ່ສຸດ ຫຼືວ່າປະຫຼາດທີ່ສຸດກໍວ່າໄດ້ ແລະ ເປັນປາກົດການທີ່ເລິກລັບອະທິບາຍບໍ່ໄດ້ ... ຄືມືດມົວນັ້ນ ເຊິ່ງເກີດຂຶ້ນວັນທີ 19 ເດືອນພຶດສະພາປີ 1780, ເປັນມື້ທີ່ທ້ອງຟ້າແລະຊັ້ນບັນຍາກາດມືດມົວທີ່ສຸດໃນບັນດາລັດນິວອິງແລນ.” (ອາ. ເອັມ. ເດເວນ, ສັດຕະວັດທຳອິດຂອງພວກເຮົາ, ໜ້າ 89). {GC 306.2}

## {GC 306.3}

ຜູ້ເຫັນເຫດການຄົນນຶ່ງທີ່ອາໄສຢູ່ໃນລັດແມັສຊາຊູເສັດໄດ້ບັນຍາຍເຖິງເຫດການນັ້ນດັ່ງນີ້:<!-- #segment-separator --> “ໃນຕອນເຊົ້າຕາເວັນຂຶ້ນຢ່າງແຈ່ມແຈ້ງສົດໃສ, ແຕ່ບໍ່ຟັ້າກໍມືດລົງ.<!-- #segment-separator -->ມີເມກດຳມືດລົງມາປົກຄຸມຢ່າງເປັນຕາຢ້ານ ແລ້ວກໍເກີດຟ້າແມບຟ້າຮ້ອງ ແລະ ຝົນຕົກໜ້ອຍໜຶ່ງ.<!-- #segment-separator -->ປະມານ 9 ໂມງເຊົ້າ ເມກກໍບາງລົງ ແລະກາຍເປັນສີທອງ ຫຼື ທອງແດງ, ສ່ວນແຜ່ນດິນ, ຫີນ, ຕົ້ນໄມ້, ອາຄານ, ນ້ໍາ, ແລະຄົນປ່ຽນເປັນສີປະຫຼາດ ເໝືອງແສງທີ່ສ່ອງມານັ້ນບໍ່ແມ່ນຂອງໂລກນີ້.<!-- #segment-separator -->ສອງສາມນາທີຕໍ່ມາ, ເມກດໍາມາປົກຄຸມຢູ່ທົ່ວຟ້າ, ຍົກເວັ້ນຢູ່ຂອບຟ້າບາງໆ ເທົ່ານັ້ນຍັງມີແສງ; ຄວາມມືດໃນຂະນະນັ້ນເໝືອນຄວາມມືດເວລາ 9 ໂມງແລງໃນລະດູຮ້ອນ ...” {GC 306.3}

## {GC 306.4}

“ປະຊາຊົນທັງຫຼາຍເຕັມໄປດ້ວຍຄວາມວິຕົກກັງວັນ, ຄວາມຢ້ານກົວ, ແລະຄວາມປະຫຼາດໃຈ.<!-- #segment-separator -->ແມ່ຍິງຢືນຢູ່ປະຕູຫຼຽວເບິ່ງອອກໄປໃນຄວາມມືດ; ຜູ້ຊາຍໄດ້ກັບມາຈາກວຽກງານໃນໄຮ່ນາ; ຊ່າງໄມ້ກໍປະເຄື່ອງມືຂອງລາວ, ຊ່າງຕີເຫຼັກກໍປະເຕົາຫຼອມ ແລະ ພໍ່ຄ້າກໍປະເຄື່ອງຂອງຕົນ.<!-- #segment-separator -->ມີການປະກາດເລີກໂຮງຮຽນ, ສ່ວນເດັກນ້ອຍກໍແລ່ນຕົວສັ່ນກັບບ້ານ.<!-- #segment-separator -->ຜູ້ເດີນທາງຂໍຢຸດພັກຢູ່ເຮືອນຊາວນາທີ່ໃກ້ທີ່ສຸດ.<!-- #segment-separator -->ຕ່າງຄົນຕ່າງຖາມວ່າ ‘ຈະເກີດຫຍັງຂຶ້ນ?’<!-- #segment-separator -->ເບິ່ງຄືວ່າກຳລັງຈະເກີດລົມພະຍຸແຮງມາພັດຖະຫຼົ່ມໃສ່ແຜ່ນດິນ, ຫຼືວ່ານີ້ແມ່ນວັນສິ້ນສຸດຂອງບັນດາທຸກສິ່ງ.” {GC 306.4}

## {GC 307.1}

“ມີການຈຸດທຽນ ແລະ (ດັງ/ດັ່ງ/ດັ້ງ)ໄຟສະຫວ່າງສະໄຫວເໝືອນທີ່(ດັ່ງ)ກັນໃນຄືນເດືອນມືດແຫ່ງລະດູໃບໄມ້ລ່ວງ ...<!-- #segment-separator -->ໄກ່ກໍກັບມາເກາະຄອນນອນຫຼັບ, ຝູງວົວພາກັນສົ່ງສຽງມໍໆ ຢູ່ທີ່ຮັ້ວຂອງທົງຫຍ້າ, ກົບຂຽດກໍຮ້ອງສຽງດັງ(ອອກແອກອອແອກ), ບັນດານົກກໍບັນເລງເພງປະຈຳຍາມແລງ ແລະ ມີຝູງເຈຍບິນໄປມາ.<!-- #segment-separator -->ແຕ່ມະນຸດທັງຫຼາຍຮູ້ວ່າເວລາຄ່ຳຄືນນັ້ນຍັງມາບໍ່ຮອດ ...” {GC 307.1}

## {GC 307.2}

“ດຣ.ນະທານາເອັນ (ວິດທາເກີ/ວິດເທເກີ/ວິດທະເກີ,ອາຈານປະຈຳໂບດແທເບີແນເກີນແຫ່ງເມືອງຊາເລັມ, ໄດ້ຈັດພິທີໃນຮ້ອງປະຊຸມມຂອງໂບດ ແລະ ໃນຄຳເທສະໜານັ້ນ ເພິ່ນຢືນຢັນວ່າຄວາມມືດດັ່ງກ່າວເປັນປາກົດການເໜືອທໍາມະຊາດ.<!-- #segment-separator -->ມີຄົນມາຕາວໂຮມກັນໃນບ່ອນຕ່າງໆ.<!-- #segment-separator -->ຂໍ້ພຣະຄຳພີທີ່ໃຊ້ປະກອບການເທສະໜານັ້ນໜີບໍ່ພົ້ນຂໍ້ຄວາມທີ່ສະແດງໃຫ້ເຫັນວ່າຄວາມມືດທີ່ເກີດຂຶ້ນສອດຄ່ອງກັບຄໍາພະຍາກອນໃນພະຄໍາພີ....<!-- #segment-separator -->ຄວາມມືດນັ້ນໜາແໜ້ນທີ່ສຸດຫຼັງຈາກ 11 ໂມງເຊົ້າບໍ່ດົນ.” (ວາລະສານ The Essex Antiquarian, ສະບັບເມສາ, 1899, ເຫຼັ້ມ 3, ສະບັບ 4, ໜ້າ 53, 54).<!-- #segment-separator --> “ສ່ວນໃຫຍ່ຂອງເຂດຊົນນະບົດເກີດຄວາມມືດໃນກາງເວັນຫຼາຍຈົນປະຊາຊົນເບິ່ງບໍ່ເຫັນໂມງ ແລະ ບໍ່ສາມາດກິນເຂົ້າ ຫຼື ຈັດການທຸລະໃນບ້ານໄດ້ໂດຍບໍ່ມີແສງທຽນ ...” {GC 307.2}

## {GC 307.3}

“ຂອບເຂດຄວາມມືດນັ້ນກວ້າງຂວາງຫຼາຍແທ້.<!-- #segment-separator -->ຕັ້ງແຕ່ເມືອງຟັນມາວ (Falmouth) ໃນດ້ານຕະເວັນອອກ,<!-- #segment-separator -->ຈົນສຸດພົມແດນຂອງລົດຄັອນເນັກຕີກັດ (Connecticut) ແລະ ກາຍໄປຈົນຮອດເມືອງອານບານີ (Albany) ໃນດ້ານຕະເວັກຕົກ.<!-- #segment-separator -->ທາງດ້ານທິດໃຕ້ກໍສາມາດເຫັນໄດ້ທີ່ແຄມທະເລ ສ່ວນທາງເໜື້ອເຖິງສຸດໝູ່ບ້ານຊາວອາເມຣິກັນ.” (ວິນລຽມ ໂກດອນ, ປະຫວັດເອກະລາດຂອງສະຫະລັດອາເມຣິກາຕັ້ງແຕ່ເລີ່ມຕົ້ນ, ໄລຍະພັດທະນາ ແລະ ການສະຖາປະນາ, ເຫຼັ້ມ 3, ໜ້າ 57). {GC 307.3}

## {GC 307.4}

ກ່ອນຕະເວັນຕົກສອງສາມຊົ່ວໂມງ ຄວາມມືດອັນໜາທຶບໄດ້ຈາງຫາຍໄປ, ດວງອາທິດປາກົດອອກມາ, ເຖິງແມ່ນວ່າມັນຍັງຖືກປິດບັງໄວ້ໂດຍໝອກດໍາກໍຕາມ.<!-- #segment-separator --> “ຫຼັງຕາເວັນຕົກເມກກໍມາປົກຄຸມອີກ ແລ້ວກໍມືດລົງຢ່າງໄວວາ.”<!-- #segment-separator --> “ແຕ່ຄວາມມືດຂອງຄືນນັ້ນບໍ່ປົກກະຕິ ແລະ ເປັນຕາຢ້ານຄືກັບຄວາມມືດໃນກາງວັນ, ເຖິງແມ່ນວ່າເປັນຄືນເດືອນແຈ້ງ ແຕ່ກໍບໍ່ສາມາດເຫັນຫຍັງໄດ້ຖ້າບໍ່ຈຸດໄຟມາສ່ອງ. ເມື່ອເບິ່ງໄຟຢູ່ເຮືອນຂອງເພື່ອນບ້ານ ກໍກັບສະຫຼົວໆ ຄືກັບຄວາມມືດດຳຂອງເອຢິບທີ່ແສງໄຟບໍ່ສາມາດສ່ອງທະລຸໄດ້.” (ເອຊາຢາ (ໂທມັສ/ມັດ), ວາລະສານແມັສຊາຊູເສັດສະປາຍ; ຫຼື, ວາລະສານເສລີພາບອາເມຣິກັນ, ເຫຼັ້ມ 10, ສະບັບ 472—ພຶດສະພາ 25, 1780).<!-- #segment-separator -->ມີຜູ້ເຫັນເຫດການນັ້ນກ່າວວ່າ:<!-- #segment-separator --> “ຄາວນັ້ນຂ້າພະເຈົ້າອົດຄິດບໍ່ໄດ້ວ່າ ຖ້າດວງສະຫວ່າງທັງຫຼາຍໃນຈັກກະວານໄດ້ຖືກປົກຄຸມດ້ວຍຜ້າດຳອັນໜາທຶບ ຫຼື ຖືກລຶບອອກຈາກທ້ອງຟ້າ ກໍຄົງບໍ່ມືດມົວກວ່າຄືນນັ້ນເລີຍ.” (ຈົດໝາຍຂອງດຣ. ຊາມູເອນ ເທັນນີ, ວາລະສານປະຈຳລັດນິວ ແຮມຊາຍ ປະຈຳເດືອນທັນວາ ຄ.ສ. 1785 ຕາມທີ່ບັນທຶກໄວ້ໃນປະມວນເອກະສານຂອງສະມາຄົມປະຫວັດສາດຂອງລັດແມັສຊາຊູເສັດ, ຄ.ສ. 1792, ໝວດ 1, ເຫຼັ້ມ 1, ໜ້າ 97).<!-- #segment-separator -->ເຖິງແມ່ນວ່າ 9 ໂມງໃນຄືນນັ້ນດວງຈັນຂຶ້ນເຕັມດວງ, ແຕ່ “ມັນບໍ່ສາມາດຂັບໄລ່ເງົາອັນມືດດຳຄືຄວາມຕາຍໄປໄດ້ເລີຍ.”<!-- #segment-separator -->ຫຼັງທ່ຽງຄືນຄວາມມືດກໍຫາຍໄປ, ແຕ່ເມື່ອດວງຈັນປາກົດໃຫ້ເຫັນ ມັນສີແດງເໝືອນເລືອດ. {GC 307.4}

## {GC 308.1}

ວັນທີ 19 ພຶດສະພາ ຄ.ສ.1780 ຖືກບັນທຶກໃນປະຫວັດສາດວ່າ ເປັນ “ວັນມືດ.”<!-- #segment-separator -->ນັບຕັ້ງແຕ່ສະໄໝຂອງໂມເຊ, ເທົ່າທີ່ມີການບັນທຶກມາ, ບໍ່ເຄີຍມີເວລາແຫ່ງຄວາມມືດທີ່ໜາແໜ້ນທີ່ສຸດ, ປົກຄຸມພື້ນທີ່ຢ່າງກວ້າງຂວາງທີ່ສຸດ ແລະ ໃຊ້ເວລາອັນຍາວນານທີ່ສຸດເທົ່າກັບວັນນັ້ນເລີຍ.<!-- #segment-separator -->ຄໍາບັນຍາຍຂອງບັນດາຜູ້ເຫັນເຫດການສະທ້ອນຖ້ອຍຄຳຂອງພຣະເຈົ້າທີ່ຊົງກ່າວລ່ວງໜ້າ 2,500 ປີ ກ່ອນທີ່ຈະສະເລັດ ຜ່ານຜູ້ເຜີຍພຣະທຳໂຢເອນວ່າ:<!-- #segment-separator --> “ກ່ອນມື້ຍິ່ງໃຫຍ່ໜ້າຢ້ານຂອງອົງພຣະຜູ້ເປັນເຈົ້າມາເຖິງ ອາທິດຈະມືດມົວ ທັງເດືອນຈະເປັນສີແດງດັ່ງເລືອດ.” (ໂຢເອນ Joel 2:31). {GC 308.1}

## {GC 308.2}

ພຣະຄຣິສຊົງເຕືອນຄົນຂອງພຣະອົງໃຫ້ເຝົ້າເບິ່ງໝາຍສຳຄັນຂອງການສະເດັດກັບມາຂອງພຣະເຈົ້າ ແລະ ໃຫ້ຊົມຊື່ນຍິນດີເມື່ອສັງເກດເຫັນສັນຍາລັກແຫ່ງການສະເດັດມາແຫ່ງພຣະລາຊາຂອງພວກເຂົາ.<!-- #segment-separator -->ພຣະອົງຊົງກ່າວວ່າ: “ເມື່ອເຫດການເຫຼົ່ານີ້ເລີ່ມເກີດຂຶ້ນ ພວກເຈົ້າຈົ່ງລຸກຢືນ ແລະ ເງີຍຫົວຂຶ້ນ ເພາະຄວາມພົ້ນຂອງພວກເຈົ້າໃກ້ຈະມາເຖິງແລ້ວ.”<!-- #segment-separator -->ພຣະອົງຊົງຊີ້ໃຫ້ຜູ້ຕິດຕາມພຣະອົງເບິ່ງຕົ້ນໄມ້ໃນລະດູໃບໄມ້ປົ່ງ ແລະ ຊົງກ່າວວ່າ:<!-- #segment-separator --> “ເມື່ອເຈົ້າທັງຫຼາຍເຫັນໃບຂອງມັນເລີ່ມປົ່ງ ພວກເຈົ້າກໍຮູ້ວ່າໃກ້ຈະເຖິງລະດູຮ້ອນແລ້ວ.<!-- #segment-separator -->ຢ່າງດຽວກັນນັ້ນແຫຼະ ເມື່ອພວກເຈົ້າເຫັນເຫດການເຫຼົ່ານີ້ກຳລັງເກີດຂຶ້ນ ພວກເຈົ້າຈົ່ງຮູ້ວ່າ ອານາຈັກຂອງພຣະເຈົ້າໃກ້ຈະມາເຖິງແລ້ວ” (ລູກາ 21:28, 30, 31). {GC 308.2}

## {GC 309.1}

ແຕ່ເມື່ອຄວາມຖ່ອມຕົວ ແລະ ການອຸທິດຕົນໃນຄຣິສຕະຈັກໄດ້ປ່ຽນເປັນຄວາມທະນົງໃຈ ແລະ ການເນ້ນພິທີກຳ, ຄວາມຮັກທີ່ມີຕໍ່ພຣະຄຣິສ ແລະ ຄວາມເຊື່ອໃນການສະເດັດກັບມາຂອງພຣະອົງກໍ(ເຍືອກເຢັນລັງ/ເຢັນຊາລົງ/ກາຍເປັນຄວາມເຢັນຊາ). <!-- #segment-separator -->ຄົນທີ່ອ້າງວ່າເປັນໄພ່ພົນຂອງພຣະເຈົ້າກັບໝົກມຸ້ນຢູ່ກັບການໃຊ້ຊີວິດເໝືອນຊາວໂລກ ແລະ ໃນການສະແຫວງຫາຂອງບັນເທິງຈົນຕາບອດເບິ່ງບໍ່ເຫັນຄຳແນະນຳຂອງພຣະຜູ້ຊ່ວຍໃຫ້ລອດກ່ຽວກັບໝາຍສຳຄັນຂອງການສະເດັດມາຂອງພຣະອົງ.<!-- #segment-separator -->ພວກເຂົາບໍ່ໄດ້ໃຈໃສ່ຕໍ່ຄໍາສອນເລື່ອງການສະເດັດກັບມາ; ສ່ວນຂໍ້ພຣະຄຳພີທີ່ກ່ຽວຂອງກໍຖືກປິດບັງໄວ້ໂດຍຄຳອະທິບາຍທີ່ບໍ່ຖືກຕ້ອງ, ຈົນຄົນສ່ວນຫຼາຍບໍ່ສົນໃຈ ຫຼືວ່າລືມຄຳສອນນັ້ນໄປ.<!-- #segment-separator -->ສະພາບການເຊັ່ນນີ້ປາກົດຂຶ້ນໂດຍສະເພາະໃນບັນດາຄຣິສຕະຈັກຂອງອາເມຣິກາ.<!-- #segment-separator -->ອິດສະລະພາບ ແລະ ການຢູ່ເຢັນເປັນສຸກຂອງທຸກຊົນຊັ້ນໃນສັງຄົມ, ຄວາມທະເຍີທະຍານເພື່ອຫາຄວາມຮັ່ງມີ ແລະ ຄວາມຫຼູຫຼາຟຸ້ມເຟື້ອຍຈົນໝົກມຸ້ນຢູ່ກັບການຫາເງິນ, ຄວາມກະຕືລືລົ້ນທີ່ຈະມີອຳນາດ ແລະ ເປັນທີ່ນິຍົມຊົມຊອບຂອງຄົນອື່ນ ເຊິ່ງເປັນຄວາມໃຝ່ຝັນທີ່ເບິ່ງຄືວ່າທຸກຄົນສາມາດຄວ້າເອົາໄດ້, ທັງໝົດນີ້ນຳພາມະນຸດໃຫ້ຫວັງ ແລະ ໃສ່ໃຈກັບຊີວິດນີ້ ພ້ອມເປັນເຫດໃຫ້ພວກເຂົາສະຫຼຸບວ່າວັນສຳຄັນຍິ່ງໃຫຍ່ເມື່ອລະບຽບຕ່າງໆ ໃນປັດຈຸບັນຈະຜ່ານພົ້ນໄປນັ້ນຍັງອີກດົນຫຼາຍ. {GC 309.1}

## {GC 309.2}

ເມື່ອພຣະຜູ້ຊ່ວຍໃຫ້ລອດຊົງຊີ້ໃຫ້ພວກສາວົກຂອງພຣະອົງຮູ້ເຖິງໝາຍສຳຄັນຂອງການສະເດັດກັບມາຂອງພຣະອົງ, ພຣະອົງຊົງບອກລ່ວງໜ້າເຖິງການຫຼົງຈາກຄວາມເຊື່ອທີ່ຈະເກີດຂຶ້ນກ່ອນທີ່ພຣະອົງສະເດັດກັບມາ.<!-- #segment-separator -->ຈະມີສາພາບເໝືອນກັບໃນສະໄໝຂອງໂນອາ, ຄົນທັງຫຼາຍຈະສາລະວົນກັບທຸລະກິດການງານ ແລະ ການສະແຫວງຫາຄວາມບັນເທິງໃຈ, ຈະເຮັດການຊື້ຂາຍ, ການປູກ, ການສ້າງ, ການແຕ່ງງານ ແລະ ການມອບລູກສາວໃຫ້ແຕ່ງງານ ໂດຍພວກເຂົາລືມພຣະເຈົ້າ ແລະ ຊີວິດໃນພາຍພາກໜ້າ.<!-- #segment-separator -->ສໍາລັບຜູ້ທີ່ຈະມີຊີວິດຢູ່ໃນເວລານັ້ນ ພຣະຄຣິສຊົງເຕືອນວ່າ:<!-- #segment-separator --> “ຈົ່ງຄອຍລະວັງຕົວໃຫ້ດີ ຢ່າສູ່ໃຫ້ຈິດໃຈຂອງເຈົ້າທັງຫຼາຍໜັກໄປໃນການກິນລ້ຽງ ແລະ ດື່ມເຫຼົ້າເມົາຊຸຣາ ແລະ ໃນການວິຕົກກັງວົນເຖິງຊີວິດນີ້ ບໍ່ດັ່ງນັ້ນແລ້ວ ວັນນັ້ນກໍຈະຫຼອນມາຕົກຖືກພວກເຈົ້າຢ່າງບໍ່ຄາດຄິດ.”<!-- #segment-separator --> “ດັ່ງນັ້ນ ຈົ່ງເຝົ້າລະວັງ ແລະ ພາວັນນາອະທິຖານຢູ່ທຸກເວລາ, ເພື່ອວ່າພວກເຈົ້າຈະມີກຳລັງພົ້ນຈາກເຫດການທຸກຢ່າງທີ່ໃກ້ຈະເກີດຂຶ້ນນັ້ນ ແລະ ຢືນຢູ່ຕໍ່ໜ້າບຸດມະນຸດໄດ້. {GC 309.2}

## {GC 309.3}

ພຣະຜູ້ຊ່ວຍໃຫ້ລອດຊົງກ່າວເຖິງສະພາບຂອງຄຣິສຕະຈັກໃນເວລານັ້ນໃນພຣະທຳພຣະນິມິດວ່າ:<!-- #segment-separator --> “ເຈົ້າໄດ້ຊື່ວ່າມີຊີວິດຢູ່ ແຕ່ວ່າເຈົ້າໄດ້ຕາຍເສຍແລ້ວ.”<!-- #segment-separator -->ສ່ວນຄົນທີ່ທຶກທັກວ່າຕົວເອງປອດໄພດີຈົນບໍ່ຍອມຕື່ນຂຶ້ນວະລັງຕົວ ພຣະອົງຊົງເຕືອນຢ່າງໜັກແໜ້ນວ່າ:<!-- #segment-separator --> “ຖ້າເຈົ້າບໍ່ຕື່ນຂຶ້ນ ເຮົາຈະມາຫາເຈົ້າເໝືອນດັ່ງຂະໂມຍ ແລະເຈົ້າຈະບໍ່ຮູ້ວ່າຍາມໃດເຮົາຈະມາຫາເຈົ້າ.” (ພຣະນິມິດ 3:1 TKJV, 3). {GC 309.3}

## {GC 310.1}

ຈໍາເປັນຕ້ອງມີການເຕືອນມະນຸດໃຫ້ຕື່ນຂຶ້ນເພື່ອລະວັງອັນຕະລາຍ, ຄືໃຫ້ຕື່ນຂຶ້ນເພື່ອຕຽມຕົວສຳລັບເຫດການຕ່າງໆທີ່ສຳຄັນ ແລະ ກ່ຽວຂ້ອງກັບການສິ້ນສຸດໂອກາດຂອງພຣະເມດຕາ.<!-- #segment-separator -->ຜູ້ເຜີຍພຣະທຳຂອງພຣະເຈົ້າກ່າວວ່າ:<!-- #segment-separator --> “ວັນຂອງອົງພຣະຜູ້ເປັນເຈົ້າໜ້າຢ້ານກົວທີ່ສຸດ ແມ່ນຜູ້ໃດແດ່ເດຈະລອດຊີວິດໄປໄດ້?”<!-- #segment-separator -->ຜູ້ໃດຈະຢືນຢູ່ໄດ້ເມື່ອພຣະອົງສະເດັດມາ? ເພາະ “ຕາຂອງພຣະອົງແສນບໍລິສຸດຍິ່ງ ເກີນກວ່າທີ່ຈະເບິ່ງຄວາມຊົ່ວຊ້າໄດ້ ແລະ ພຣະອົງກໍບໍ່ອາດທົນຕໍ່ພາບຂອງປະຊາຊົນທີ່ເຮັດຜິດໄດ້.” (ໂຢເອນ 2:11; ຮາບາກຸກ1:13).<!-- #segment-separator -->ສຳລັບຜູ້ທີ່ “ເອີ້ນ [ພຣະເຈົ້າ] ວ່າເປັນພຣະເຈົ້າຂອງພວກເຂົາ ແລະ ອ້າງວ່າພວກເຂົາເປັນປະຊາຊົນຂອງ [ພຣະອົງ] ,” ແຕ່ໄດ້ລ່ວງລະເມີດພັນທະສັນຍາຂອງພຣະອົງ ແລະ ໄດ້ຫຼົງໄປຕາມພຣະອື່ນ, ໄດ້ລີ້ຊ່ອນຄວາມຊົ່ວຮ້າຍຢູ່ໃນໃຈ ແລະ ຮັກເສັ້ນທາງແຫ່ງຄວາມຊົ່ວ—ສຳລັບຄົນເຊັ່ນນີ້ ວັນສຳຄັນຂອງອົງພຣະຜູ້ເປັນເຈົ້າຈະເປັນ “ຄວາມມືດ ບໍ່ແມ່ນຄວາມສະຫວ່າງ, ເປັນຄວາມມືດຄຸ່ມ ແລະ ບໍ່ມີຄວາມແຈ່ມໃສເລີຍ.” (ໂຮເສອາ 8:2, 1; ເພງສັນລະເສີນ 16:4; ອາໂມດ 5:20 TKJV).<!-- #segment-separator -->ອົງພຣະຜູ້ເປັນເຈົ້າຊົງກ່າວວ່າ, “ໃນເວລານັ້ນ ເຮົາຈະຖືໂຄມໄຟອັນໜຶ່ງ ເຍືອງຄົ້ນຫານະຄອນເຢຣູຊາເລັມ. ເຮົາຈະລົງໂທດປະຊາຊົນທີ່ສ້າງຄວາມອີ່ມອົກອີ່ມໃຈວ່າ, ‘ບໍ່ວ່າຮ້າຍຫຼືດີ ອົງພຣະຜູ້ເປັນເຈົ້າເຮັດຫຍັງບໍ່ໄດ້ດອກ.’” (ເຊຟານີຢາ 1:12).<!-- #segment-separator --> “ເຮົາຈະນຳໄພພິບັດມາເທິງແຜ່ນດິນໂລກ ແລະ ລົງໂທດຄົນຊົ່ວຮ້າຍທຸກຄົນເພາະການບາບຂອງພວກເຂົາ. ເຮົາຈະເຮັດໃຫ້ຄົນອວດອົ່ງຈອງຫອງທຸກຄົນຖ່ອມໃຈ ແລະ ຈະລົງໂທດຄົນອວດດີ ແລະ ຄົນຮ້າຍກາດທຸກຄົນ.” (ເອຊາຢາ 13:11).<!-- #segment-separator --> “ໃນມື້ນັ້ນ ... ແມ່ນແຕ່ເງິນ ແລະ ຄຳທັງໝົດທີ່ພວກເຂົາມີຢູ່ ກໍຈະຊ່ວຍຫຍັງພວກເຂົາບໍ່ໄດ້.”<!-- #segment-separator --> “ຊັບສົມບັດຂອງພວກເຂົາຈະຖືກປຸ້ນ ແລະ ເຮືອນຂອງພວກເຂົາຈະຖືກທຳລາຍ.” (ເຊຟານີຢາ 1:18, 13). {GC 310.1}

## {GC 310.2}

ສ່ວນຜູ້ເຜີຍພຣະທຳເຢເຣມີ, ເຫັນລ່ວງໜ້າເຖິງເວລາອັນເປັນຕາຢ້ານນີ້ ແລ້ວກ່າວວ່າ:<!-- #segment-separator --> “ຄວາມເຈັບປວດ ຂ້ານ້ອຍທົນຕໍ່ໄປບໍ່ໄຫວ....<!-- #segment-separator -->ຂ້ານ້ອຍມິດງຽບຢູ່ບໍ່ໄດ້ອີກຕໍ່ໄປ ຂ້ານ້ອຍໄດ້ຍິນສຽງແກ ແລະ ສຽງຮ້ອງການສູ້ຮົບ<!-- #segment-separator -->ໄພພິບັດໜຶ່ງແລ້ວ ໄພພິບັດອື່ນຊ້ຳຕິດຕາມມາ.” (ເຢເຣມີຢາ 4:19, 20). {GC 310.2}

## {GC 310.3}

“ມັນຈະເປັນມື້ແຫ່ງຄວາມໂກດຮ້າຍໃຫຍ່ ມື້ແຫ່ງຄວາມເດືອດຮ້ອນ ແລະ ເປັນທຸກໃຈຫຼາຍ ມື້ແຫ່ງການຮັກຮ້າງເພພັງ ແລະ ຈິບຫາຍ ມື້ແຫ່ງຄວາມມືດຕຶບ ແລະ ໝົ່ນໝອງ ມື້ແຫ່ງເມກໝອກດຳ ມືທີ່ເຕັມໄປດ້ວຍສຽງແກລະດົມເຮັດເສິກ ແລະ ສຽງພວກທະຫານໂຮຮ້ອງໃນສະໜາມຮົບ.” (ເຊຟານີຢາ 1:15, 16).<!-- #segment-separator --> “ມືຂອງອົງພຣະຜູ້ເປັນເຈົ້າກຳລັງມາ ... ໂລກຈະເປັນຖິ່ນແຫ້ງແລ້ງກັນດານ ແລະ ຄົນບາບທຸກຄົນຈະຖືກທຳລາຍ.” (ເອຊາຢາ 13:9). {GC 310.3}

## {GC 311.1}

ພຣະຄໍາຂອງພຣະເຈົ້າໃຊ້ຖ້ອຍຄຳທີ່ໜັກແໜ້ນເມື່ອກ່າວເຖິງວັນຍິງໃຫຍ່ນັ້ນ ແລະຮຽກຮ້ອງໃຫ້ຄົນຂອງພຣະເຈົ້າຕື່ນຂຶ້ນຈາກຄວາມງ່ວງຊຶມດ້ານຈິດວິນຍານ ແລະ ສະແຫວງຫາພຣະອົງດ້ວຍການຖ່ອມຕົວກັບໃຈວ່າ:<!-- #segment-separator --> “ຈົ່ງເປົ່າແກທີ່ໃນຊີໂອນ ຈົ່ງຮ້ອງສຽງປຸກເທິງພູເຂົາບໍລິສຸດຂອງເຮົາ ໃຫ້ຊາວແຜ່ນດິນທັງຫຼາຍຕົວສັ່ນ ເພາະວ່າ ວັນຂອງອົງພຣະຜູ້ເປັນເຈົ້າກຳລັງມາ, ວັນນັ້ນພວມຫຍັບເຂົ້າມາໃກ້ແລ້ວ.”<!-- #segment-separator --> “ຈົ່ງສັ່ງໃຫ້ອົດອາຫານ ແລະ ເອີ້ນປະຊູມກັນເຖີດ ຈົ່ງບອກປະຊາຊົນໃຫ້ເຂົ້າມາເຕົ້າໂຮມກັນ ຕຽມພວກເຂົາໃຫ້ເຂົ້າຮ່ວມການປະຊຸມອັນສັກສິດນີ້; ຈົ່ງນຳພວກເຖົ້ມແກ່ ແລະ ເຕົ້ມໂຮມເດັກນ້ອຍຄືກັນ ແມ່ນແຕ່ຜູ້ທີ່ຫາກ່ໍແຕ່ງກໍໃຫ້ອອກມາດ້ວຍ. ປະໂຣຫິດຜູ້ຮັບໃຊ້ອົງພຣະຜູ້ເປັນເຈົ້າກໍໃຫ້ມາຄືກັນ ລະຫວ່າງແທ່ນບູຊາ ແລະ ທາງເຂົ້າພຣະວິຫານນັ້ນ ຕ້ອງພາກັນຮ້ອງໄຫ້ ແລະ ພາວັນນາອະທິຖານ.”<!-- #segment-separator --> “ຈົ່ງກັບໃຈໃໝ່ຢ່າງແທ້ຈິງສາເຖີດ ແລະ ຈົ່ງກັບຄືນມາຫາເຮົາຢ່າງເຕັມໃຈ ດ້ວຍການອົດອາຫານ ແລະ ຮ້ອງໄຫ້ໄວ້ທຸກ. ຈົ່ງຈີກຫົວໃຈຂອງເຈົ້າ ບໍ່ແມ່ນຈີກເສື້ອຜ້າຂອງເຈົ້າ ຈົງຫັນກັບມາຫາພຣະເຢໂຮວາ ພຣະເຈົ້າຂອງເຈົ້າທັງຫຼາຍ ເພາະວ່າພຣະອົງຊົງພຣະກະລຸນາ ຊົງໂກດຊ້າ ແລະບໍລິບູນດ້ວຍຄວາມເມດຕາ.” (ໂຢເອນ 2:1 ແປຈາກ KJV, 15–17, 12, 13 TKJV). {GC 311.1}

## {GC 311.2}

ຕ້ອງມີການປະຕິຮູບຄັ້ງໃຫຍ່ເພື່ອຕຽມຄົນໃຫ້ພ້ອມທີ່ຈະຢືນຢູ່ໃນວັນສຳຄັນຂອງພຣະເຈົ້າ.<!-- #segment-separator -->ພຣະເຈົ້າຊົງເຫັນວ່າຄົນຈຳນວນຫຼວງຫຼາຍທີ່ອ້າງວ່າເປັນໄພ່ພົນຂອງພຣະອົງແຕ່ບໍ່ໄດ້(ກໍ່)ສ້າງເພື່ອຊີວິດນິຣັນ, ສະນັ້ນດ້ວຍພຣະເມດຕາຂອງພຣະອົງພຣະອົງຊົງຕຽມທີ່ຈະສົ່ງຂ່າວເຕືອນເພື່ອປຸກພວກເຂົາໃຫ້ຕື່ນຈາກຄວາມງ່ວງຊຶມ ແລະ ເພື່ອນໍາພາພວກເຂົາໃຫ້ຕຽມພ້ອມສໍາລັບການສະເດັດມາຂອງພຣະອົງ. {GC 311.2}

## {GC 311.3}

ຄໍາເຕືອນນີ້ຖືກບັນທຶກໄວ້ໃນພຣະທຳພຣະນິມິດບົດ 14,<!-- #segment-separator -->ເຊິ່ງອະທິບາຍວ່າຂ່າວນີ້ແບ່ງອອກເປັນ 3 ສ່ວນ ໂດຍມີທູດສະຫວັນເປັນຜູ້ປະກາດ ແລະ ຕາມທັນທີໂດຍການສະເດັດມາຂອງບຸດມະນຸດເພື່ອເກັບກ່ຽວຜົນຊອງແຜ່ນດິນໂລກ (ເບິ່ງພຣະນິມິດ 14:15).<!-- #segment-separator -->ຄໍາເຕືອນຄັ້ງທໍາອິດປະກາດວ່າເວລາແຫ່ງການພິພາກສາໃກ້ຈະມາເຖິງ.<!-- #segment-separator -->ຜູ້ເຜີຍພຣະທຳເຫັນທູດສະຫວັນ “ບິນໄປໃນທ້ອງຟ້າ ມີຂ່າວປະເສີດອັນນິຣັນດອນ ນຳໄປປະກາດແກ່ຊາວໂລກທັງປວງ, ແກ່ທຸກປະເທດ, ທຸກຊົນເຜົ່າ, ທຸກພາສາ ແລະ ທຸກຊົນຊາດ. ເທວະດາຕົນນັ້ນເປັ່ງສຽງຮ້ອງວ່າ, “ຈົ່ງຢຳເກງພຣະເຈົ້າ ແລະຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວ ທີ່ພຣະອົງຈະຕັດສິນມະນຸດສະໂລກ ຈົ່ງນະມັດສະການພຣະອົງ ຜູ້ທີ່ໄດ້ສ້າງຟ້າສະຫວັນ, ແຜ່ນດິນໂລກ, ນໍ້າທະເລ ກັບບໍ່ນໍ້າພຸທັງຫລາຍ” (ພຣະນິມິດ 14:6, 7). {GC 311.3}

## {GC 312.1}

ພຣະຄຳພີກ່າວວ່າຂ່າວສານນີ້ໄເປັນສ່ວນໜຶ່ງຂອງ “ຂ່າວປະເສີດອັນນິຣັນດອນ.”<!-- #segment-separator -->ວຽກງານຂອງການປະກາດຂ່າວປະເສີດບໍ່ໄດ້ຖືກມອບໝາຍໃຫ້ແກ່ພວກທູດສະຫວັນ, ແຕ່ຖືກມອບໝາຍໃຫ້ມະນຸດ.<!-- #segment-separator -->ທູດສະຫວັນບໍລິສຸດໄດ້ຮັບມອບໝາຍໃຫ້ຊີ້ນໍາວຽກງານນີ້; ພວກເຂົາມີໜ້າທີ່ຮັບຜິດຊອບໃນການເຄື່ອນໄຫວສຳຄັນເພື່ອຄວາມລອດຂອງມະນຸດ; ແຕ່ຜູ້ທີ່ເຮັດການປະກາດນັ້ນແມ່ນຜູ້ຮັບໃຊ້ຂອງພຣະຄຣິສເທິງແຜ່ນດິນໂລກ. {GC 312.1}

## {GC 312.2}

ຄົນທີ່ສັດຊື່, ທີ່ເຊື່ອຟັງການດົນໃຈຂອງພຣະວິນຍານຂອງພຣະເຈົ້າ ແລະ ເຮັດຕາມຄໍາສອນໃນພຣະຄໍາຂອງພຣະອົງ, ຕ້ອງປະກາດເຕືອນໃຫ້ຊາວໂລກຮູ້.<!-- #segment-separator -->ພວກເຂົາເປັນຄົນທີ່ເອົາໃຈໃສ່ຕໍ “ຄໍາພະຍາກອນທີ່ແນ່ນອນ” ຄື “ຄວາມສະຫວ່າງທີ່ສ່ອງແສງຢູ່ໃນບ່ອນມືດມົວ, ຈົນເຖິງວັນຮຸ່ງເຊົ້າ ແລະ ດາວເພັກຂຶ້ນສ່ອງ.” (2 ເປໂຕ 1:19 KJV).<!-- #segment-separator -->ຄົນເຫຼົ່ານີ້ໄດ້ສະແຫວງຫາຄວາມຮູ້ກ່ຽວກັບພຣະເຈົ້າຫຼາຍກວ່າຊັບສົມບັດທີ່ເຊື່ອງໄວ້ທັງໝົດ, ໂດຍຖືວ່າ ຄວາມຮູ້ນັ້ນ “ດີກວ່າຜົນທີ່ໄດ້ຈາກເງິນ ແລະ [ໃຫ້] ກຳໄລ ... ດີກວ່າຄຳ.” (ສຸພາສິດ 3:14).<!-- #segment-separator -->ແລ້ວພຣະເຈົ້າຊົງສຳແດງໃຫ້ພວກເຂົາເຫັນສິ່ງທີ່ຍິ່ງໃຫຍ່ແຫ່ງອານາຈັກຂອງພຣະອົງ.<!-- #segment-separator --> “ອົງພຣະຜູ້ເປັນເຈົ້າເປັນເພື່ອກັບຜູ້ທີ່ຢຳເກງພຣະອົງ ແລະໃຫ້ພັນທະສັນຍາຢູ່ກັບເຂົາເຈົ້າ.” (ເພງສັນລະເສີນ 25:14). {GC 312.2}

## {GC 312.3}

ບໍ່ແມ່ນນັກສາສະໜາສາດທີ່ຮຽນສູງທີ່ເຂົ້າໃຈຄວາມຈິງນີ້ ແລະ ມີສ່ວນໃນການປະກາດ.<!-- #segment-separator -->ຖ້າຫາກວ່າພວກເຂົາເປັນຜູ້ເຝົ້າຍາມທີ່ຊື່ສັດແລະ ໄດ້ຄົ້ນຄວ້າພຣະຄຳພີດ້ວຍຄວາມກະຕືລືລົນ ແລະ ການອະທິຖານ, ພວກເຂົາກໍຈະຮູ້ວ່າຄ່ຳຄືນນັ້ນຮອດເວລາໃດ; ຄຳພະຍາກອນກໍຈະຖືກເປີດເຜີຍໃຫ້ພວກເຂົາຮູ້ເຫດການຕ່າງໆ ທີ່ໃກ້ເກີດຂຶ້ນ.<!-- #segment-separator -->ແຕ່ພວກເຂົາບໍ່ໄດ້ເຮັດຢ່າງນັ້ນ, ຂ່າວສານຂອງພຣະເຈົ້າຈຶ່ງຖືກມອບໝາຍໃຫ້ຄົນທີ່ມີຖານະຕ່ຳຕ້ອຍກວ່າ.<!-- #segment-separator -->ພຣະເຢຊູຊົງກ່າວວ່າ:<!-- #segment-separator --> “ເມື່ອຍັງມີຄວາມສະຫວ່າງສະຫວ່າງຢູ່ກໍຈົ່ງຍ່າງໄປເທາະ ເພາະຢ້ານວ່າ ຄວາມມືດຈະຕາມມາທັນພວກເຈົ້າ.” (ໂຢຮັນ 12:35).<!-- #segment-separator -->ຜູ້ທີ່ຫັນໜີຈາກຄວາມສະຫວ່າງທີ່ພຣະເຈົ້າຊົງມອບໃຫ້, ຫຼືຜູ້ທີ່ບໍ່ເອົາໃຈໃສ່ທີ່ຈະສະແຫວງຫາຄວາມສະຫວ່າງເມື່ອມັນຢູ່ໃກ້ ກໍຈະຖືກປະໄວ້ໃນຄວາມມືດ.<!-- #segment-separator -->ແຕ່ພຣະຜູ້ຊ່ວຍໃຫ້ລອດຊົງກ່າວວ່າ:<!-- #segment-separator --> “ຜູ້ທີ່ຕາມເຮົາມາຈະມີຄວາມສະຫວ່າງແຫ່ງຊີວິດ ແລະຈະບໍ່ເດີນໃນຄວາມມືດຈັກເທື່ອ.” (ໂຢຮັນ 8:12).<!-- #segment-separator -->ຜູ້ໃດກໍຕາມສະແຫວງຫາທີ່ຈະເຮັດຕາມນ້ຳພຣະໄທຂອງພຣະເຈົ້າດ້ວຍຈິດໃຈທີ່ແນ່ວແນ່, ຈະເຮັດຕາມແສງສະຫວ່າງທີ່ຕົນໄດ້ຮັບແລ້ວດ້ວຍຄວາມກະຕືລືລົ້ນ, ແລ້ວຈະໄດ້ຮັບຄວາມສະຫວ່າງເພີ່ມ; ພຣະເຈົ້າຈະສົ່ງແສງດາວອັນໃດໜຶ່ງຈາກສະຫວັນເພື່ອນຳພາລາວໃຫ້ເຂົ້າໃຈຄວາມຈິງທັງມວນ. {GC 312.3}

## {GC 313.1}

ເມື່ອພຣະຄຣິສສະເດັດມາຄັ້ງທຳອິດ ພວກປະໂຣຫິດ ແລະ ພວກທຳມະຈານໃນນະຄອນເຢຣູຊາເລັມຜູ້ເຊິ່ງໄດ້ຮັບມອບໝາຍຈາກພຣະເຈົ້າໃຫ້ຮັກສາພຣະຄຳຂອງພຣະອົງນັ້ນ ກໍສາມາດສັງເກດເຫັນໝາຍສຳຄັນຕ່າງໆ ທີ່ບົ່ງບອກເຖິງການສະເດັດມາຂອງພຣະຜູ້ຊ່ວຍໃຫ້ລອດຕາມພຣະສັນຍາ ແຕ່ພວກເຂົາບໍ່ໄດ້ຮັບຮູ້ເຖິງໝາຍສຳຄັນເຫຼົ່ານັ້ນ.<!-- #segment-separator -->ຄໍາພະຍາກອນຂອງມີກາໄດ້ລະບຸບ່ອນກໍາເນີດຂອງພຣະຄຣິສ ແລະ ດານີເອນໄດ້ບອກເວລາທີ່ພຣະອົງຈະບັງເກີດ. (ເບິ່ງມີກາ 5:2; ດານີເອນ 9:25).<!-- #segment-separator -->ພຣະເຈົ້າຊົງມອບໝາຍຄຳພະຍາກອນເຫຼົ່ານີ້ໄວ້ແກ່ພວກຜູ້ນໍາຊາວຢິວ; ສະນັ້ນຄົນເຫຼົ່ານີ້ຈຶ່ງບໍ່ມີຂໍ້ແກ້ຕົວທີ່ພວກເຂົາບໍ່ຮູ້ ແລະ ບໍ່ໄດ້ປະກາດໃຫ້ຄົນທັງຫຼາຍຮັບຊາບວ່າພຣະເມຊີອາໃກ້ຈະສະເດັດມາໃນເວລານັ້ນ.<!-- #segment-separator -->ຄວາມບໍ່ຮູ້ຂອງພວກເຂົາເປັນຜົນຈາກຄວາມບາບທີ່ລະເລີຍບໍ່ເອົາໃຈໃສ່ຄຳພະຍາກອນ.<!-- #segment-separator -->ຊາວຢິວໃນເວລານັ້ນກໍາລັງສ້າງອະນຸສາວະລີແກ່ພວກຜູ້ເຜີຍພຣະທຳທີ່ຖືກຂ້າຍ້ອນຄວາມເຊື່ອ, ແຕ່ໃນຂະນະດຽວກັນພວກເຂົາກັບໃຫ້ຄວາມເຄົາລົບຕໍ່ບັນດາບຸກຄົນສຳຄັນຂອງໂລກ ເຊິ່ງເປັນການສະແດງຄວາມນັບຖືຕໍ່ຜູ້ຮັບໃຊ້ຂອງຊາຕານ.<!-- #segment-separator -->ພວກເຂົາມີຄວາມທະເຍີທະຍານ ແລະ ມົວແຕ່(ຍາດເອົາ)ອຳນາດ ແລະ ຕຳແໜ່ງຝ່າຍໂລກ ຈົນລືມກຽດຕິຍົດທີ່ພຣະເຈົ້າແຫ່ງສະຫວັນປະທານໃຫ້. {GC 313.1}

## {GC 313.2}

ພວກຜູ້ເຖົ້າແກ່ຂອງອິດສະຣາເອນເອົາໃຈໃສ່ ແລະ ສຶກສາຄົ້ນຄວ້າສະຖານທີ່, ເວລາ ແລະ ສະພາບການຂອງເຫດການທີ່ຍິ່ງໃຫຍ່ທີ່ສຸດໃນປະຫວັດສາດໂລກ ຄືການສະເດັດມາຂອງພຣະບຸດຂອງພຣະເຈົ້າເພື່ອໄຖ່ມະນຸດໃຫ້ລອດຈົນສໍາເລັດ.<!-- #segment-separator -->ຄົນທັງຫຼາຍຄວນໄດ້ເຝົ້າເບິ່ງ ແລະ ລໍຖ້າເພື່ອຈະໄດ້ເປັນກຸ່ມຄົນທຳອິດທີ່ຈະຕ້ອນຮັບພຣະຜູ້ໄຖ່ຂອງໂລກ.<!-- #segment-separator -->ແຕ່ຄິດເບິ່ງດູ, ຢູ່ເມືອງເບັດເລເຮັມເມື່ອໂຢເຊັບກັບນາງມາຣີ ຜູ້ເດີນທາງທີ່ອ່ອນເພຍຈາກເນີນພູນາຊາເຣັດໄດ້ເດີນທາງໄປຕາມຖະໜົນແຄບທັງໝົດຂອງເມືອງຈົນຮອດສຸດທາງດ້ານຕະເວັນອອກ, ເຂົາທັງສອງຫາບໍ່ໄດ້ບ່ອນພັກແຮມໃນກາງຄືນ.<!-- #segment-separator -->ບໍ່ມີຜູ້ໃດເປີດປະຕູຕ້ອນຮັບພວກເຂົາ.<!-- #segment-separator -->ໃນທີ່ສຸດພວກເຂົາພົບທີ່ພັກໃນຕູບເພພັງທີ່ເປັນຄອກງົວ, ແລ້ວພຣະຜູ້ຊ່ວຍໃຫ້ລອດຂອງໂລກຊົງຖືກຳເນີດຢູ່ທີ່ນັ້ນ. {GC 313.2}

## {GC 313.3}

ພວກທູດສະຫວັນເຄີຍໄດ້ເຫັນຣັດສະໝີພາບເຊິ່ງພຣະບຸດຂອງພຣະເຈົ້າຊົງມີຮ່ວມກັບພຣະບິດາກ່ອນໂລກນີ້ຈະຖືກສ້າງຂຶ້ນມາ; ພວກເພິ່ນຈຶ່ງລໍຄອຍການສະເດັດມາບັງເກີດເປັນມະນຸດຂອງພຣະອົງດ້ວຍຄວາມສົນໃຈຢ່າງແຮງກ້າ ວ່າເປັນເຫດການທີ່ໜ້າຍິນດີທີ່ສຸດສຳລັບມະນຸດທັງປວງ.<!-- #segment-separator -->ມີການມອບໝາຍໃຫ້ທູດສະຫວັນນຳຂ່າວອັນໜ້າຍິນດີນີ້ແກ່ຜູ້ທີ່ຕຽມພ້ອມຮັບເອົາ ຄືຜູ້ທີ່ຈະປະກາດຕໍ່ໃຫ້ຊາວໂລກຮູ້ດ້ວຍຄວາມໜ້າຊື່ນໃຈບານ.<!-- #segment-separator -->ພຣະຄຣິສຊົງຖ່ອມພຣະອົງລົງເພື່ອຮັບສະພາບຂອງມະນຸດ; ພຣະອົງຕ້ອງແບກຮັບເອົາຄວາມທຸກອັນບໍ່ມີຂອບເຂດໃນຂະນະທີ່ພຣະອົງຊົງມອບຊີວິດເປັນເຄື່ອງບູຊາໄຖ່ບາບ; ສ່ວນພວກທູດສະຫວັນຢາກໃຫ້ພຣະຄຣິສຮັບກຽດໃຫ້ສົມກັບຖານະພຣະບຸດຂອງອົງຜູ້ສູງສຸດ ແມ່ນໃນຂະນະທີ່ພຣະອົງຕ້ອງທົນທຸກກໍຕາມ.<!-- #segment-separator -->ພວກບຸກຄົນສຳຄັນຂອງໂລກຈະເຕົ້າໂຮມກັນຢູ່ນະຄອນຫຼວງຂອງອິດສະຣາເອນເພື່ອຕ້ອນຮັບພຣະອົງບໍ?<!-- #segment-separator -->ພວກທູດສະຫວັນຈະໄດ້ມີໂອກາສແນະນຳພຣະຄຣິສແກ່ກຸ່ມຄົນໃຫຍ່ທີ່ລໍຖ້າບໍ? {GC 313.3}

## {GC 314.1}

ມີທູດສະຫວັນອົງໜຶ່ງມາຢາມເບິ່ງດູວ່າມີໃຜແດ່ທີ່ຕຽມພ້ອມທີ່ຈະຕ້ອນຮັບພຣະເຢຊູ.<!-- #segment-separator -->ແຕ່ທູດອົງນັ້ນບໍ່ເຫັນວີ່ແວວວ່າມີຜູ້ໃດເຝົ້າລໍຖ້າການສະເດັດມາ.<!-- #segment-separator -->ບໍ່ໄດ້ຍິນສຽງສັນລະເສີນ ຫຼື ການຮ້ອງ(ໂຮ/ໂຫ່)ອວຍໄຊທີ່ການສະເດັດມາຂອງພຣະເມຊີອາໃກ້ຈະມາເຖິງແລ້ວ.<!-- #segment-separator -->ທູດສະຫວັນອົງນັ້ນບິນວົນວຽນຢູ່ເໜືອນະຄອນທີ່ພຣະເຈົ້າຊົງເລືອກໄວ້ ແລະ ເໜືອພຣະວິຫານອັນເປັນບ່ອນທີ່ພຣະເຈົ້າຊົງໃຫ້ຣັດສະໝີພາບແຫ່ງການສະຖິດຢູ່ຂອງພຣະອົງປາກົດຢູ່ເປັນເວລາຕໍ່ເນື່ອງກັນຫຼາຍຍຸກສະໄໝ, ແຕ່ທູດອົງນັ້ນເຫັນແຕ່ຄົນທີ່ບໍ່ເອົາໃຈໃສ່ເຊັ່ນກັນ.<!-- #segment-separator -->ພວກປະໂຣຫິດທີ່ຫຍິ່ງທະນົງຕົວ ກຳລັງເຮັດພິທີກຳຢ່າງອະລັງການ ແຕ່ເປັນການຖວາຍບູຊາທີ່ເປິະເປື້ອນມົນທິນບາບ.<!-- #segment-separator -->ພວກຟາຣີຊາຍກຳລັງສອນປະຊາຊົນດ້ວຍສຽງດັງ ຫຼື ບາງຄົນກຳລັງຢືນອະທິດຖານຢູ່ປາກຊອຍດ້ວຍຖ້າທາງທີ່ໂອ້ອວດ.<!-- #segment-separator -->ຢູ່ໃນພຣະລາຊະວັງຂອງກະສັດ, ໃນຫ້ອງປະຊຸມຂອງພວກນັກປັດສະຍາ ແລະ ຢູ່ໃນໂຮງຮຽນຂອງພວກຣາບີ, ຕ່າງຄົນຕ່າງບໍ່ໄດ້ຮັບຮູ້ເຖິງຄວາມຈິງອັນປະເສີດທີ່ເຮັດໃຫ້ສະຫວັນທັງໝົດມີຄວາມຊົມຊື່ນຍິນດີ ແລະການສັນລະເສີນວ່າ ພຣະຜູ້ໄຖ່ມະນຸດກໍາລັງຈະສະເດັດມາເຖິງແຜ່ນດິນໂລກໃຫ້ມະນຸດໄດ້ເຫັນ. {GC 314.1}

## {GC 314.2}

ບໍ່ມີຫຼັກຖານແຕ່ຢ່າງໃດເລີຍວ່າມີຄົນຄອດຫວັງເຖິງການສະເດັດມາຂອງພຣະຄຣິສ, ບໍ່ມີການຕຽມພ້ອມສໍາລັບອົງເຈົ້າຊີວິດສະເດັດມາ.<!-- #segment-separator -->ທູດສະຫວັນອົງນັ້ນປະຫຼາດໃຈ ແລະ ກຳລັງຈະກັບໄປສູ່ສະຫວັນດ້ວຍຂ່າວອັນໜ້າອັບອ່າຍນັ້ນ ແຕ່ກໍພົບເຫັນຄົນລ້ຽງແກະກຸ່ມໜຶ່ງທີ່ກໍາລັງເຝົ້າເບິ່ງຝູງແກະຂອງຕົນໃນເວລາກາງຄືນ, ໃນຂະນະທີ່ພວກເຂົາເງີຍໜ້າເບິ່ງດວງດາວໃນທ້ອງຟ້າ, ພວກເຂົາໄຕ່ຕອງເຖິງຄຳພະຍາກອນເລື່ອງການສະເດັດມາຂອງພຣະເມຊີອາ ດ້ວຍຄວາມປາຖະໜາຢາກໃຫ້ພຣະຜູ້ໄຖ່ຂອງໂລກສະເດັດມາ.<!-- #segment-separator -->ນີ້ແມ່ນກຸ່ມຄົນທີ່ຕຽມພ້ອມທີ່ຈະໄດ້ຮັບຟັງຂ່າວສານຈາກສະຫວັນ.<!-- #segment-separator -->ແລ້ວໃນທັນໃດນັ້ນທູດຂອງອົງພຣະຜູ້ເປັນເຈົ້າກໍປາກົດຂຶ້ນ ແລະ ປະກາດຂ່າວດີເລື່ອງໜ້າຊົມຊື່ນຍິນດີ.<!-- #segment-separator -->ສະຫງ່າຣາສີແຫ່ງສະຫວັນສ່ອງມາຍັງທົ່ງພຽງແຫ່ງນັ້ນ, ມີທູດສະຫວັນໝູ່ໃຫຍ່ຈົນນັບບໍ່ຖ້ວນປາກົດຂຶ້ນ ເໝືອນກັບວ່າຂ່າວອັນໜ້າຍິນດີດັ່ງກ່າວປະເສີດເກີນກວ່າທີ່ຈະໃຫ້ທູດສະຫວັນພຽງອົງດຽວປະກາດ, ທູດສະຫວັນໝູ່ໃຫຍ່ນັ້ນຈຶ່ງຮ່ວມກັນຮ້ອງເພງ ອັນເປັນເພງທີ່ມະນຸດທຸກຊາດເຊິ່ງໄດ້ຮັບຄວາມລອດຈະໄດ້ຮ້ອງກັນໃນທີ່ສຸດວ່າ:<!-- #segment-separator --> “ພຣະຣັດສະໝີ ຈົ່ງມີແກ່ພຣະເຈົ້າໃນສະຫວັນທີ່ສູງສຸດ ແລະ ທີ່ແຜ່ນດິນໂລກຈົ່ງມີສັນຕິສຸກແກ່ມະນຸດທັງປວງ.” (ລູກາ 2:14). {GC 314.2}

## {GC 315.1}

ໂອ້, ເລື່ອງອັນປະເສີດຈາກເມືອງເບັດເລເຮັມມີບົດຮຽນທີ່ສຳຄັນແທ້(ໃດ)!<!-- #segment-separator -->ມັນ(ຕິຕຽນ//)ຄວາມບໍ່ເຊື່ອຖື, ຄວາມທະນົງຕົວ ແລະ ຄວາມເພິ່ງພາໃນຕົນເອງຂອງພວກເຮົາ.<!-- #segment-separator -->ມັນເຕືອນເຮົາໃຫ້ລະວັງ, ຢ້ານວ່າໂດຍຄວາມບໍ່ໃສ່ໃຈຂອງເຮົາເຊິ່ງເປັນຄວາມຜິດອັນຮ້າຍແຮງ ພວກເຮົາຈະບໍ່ສັງເກດໝາຍສຳຄັນຕ່າງໆ ທີ່ບົງບອກເຖິງຍຸກສະໄໝ ເຊິ່ງຈະເປັນເຫດໃຫ້ພວກເຮົາບໍ່ຮູ້ວັນເວລາທີ່ພຣະອົງຈະສະເດັດກັບມາ. {GC 315.1}

## {GC 315.2}

ແຕ່ພວກຜູ້ລ້ຽງແກະເທິງເນີນພູຂອງແຂວງຢູດາ,ບໍ່ແມ່ນກຸ່ມດຽວທີ່ພວກທູດສະຫວັນພົບວ່າກຳລັງເຝົ້າລໍຖ້າການສະເດັດມາຂອງພຣະເມຊີອາ.<!-- #segment-separator -->ໃນຕ່າງປະເທດມີຄົນທີ່ກຳລັງລໍຖ້າພຣະອົງ ຄືກຸ່ມນັກປັດສະຍາຈາກທຸດຕາເວັນອອກຜູ້ຮັ່ງມີ ແລະ ສະຫວ່າຜ່າເຜີຍ.<!-- #segment-separator -->ໂຫຣາຈານເຫຼົ່ານີ້ເປັນພວກທີ່ສຶກສາຄົ້ນຄວ້າທໍາມະຊາດ ແລະ ໄດ້ເຫັນສີພຣະຫັດຂອງພຣະເຈົ້າ.<!-- #segment-separator -->ຈາກພຣະຄໍາພີພາສາເຮັບເຣີພວກເຂົາໄດ້ຮຽນຮູ້ເຖິງດາວທີ່ຈະອອກມາຈາກຢາໂຄບ, ສະນັ້ນພວກເຂົາຈຶ່ງເຝົ້າລໍຖ້າການສະເດັດມາຂອງພຣະອົງ ເພາະພຣະອົງຈະບໍ່ພຽງແຕ່ເປັນ “ຜູ້ທີ່ມາໂຜດຊ່ວຍຊາດອິດສະຣາເອນໃຫ້ພົ້ນ” ເທົ່ານັ້ນ ແຕ່ຍັງຊົງເປັນ “ແສງສະຫວ່າງສ່ອງແຈ້ງເປີດເຜີຍພຣະປະສົງແກ່ບັນດາປະຊາຊາດ” ແລະ “ເປັນເຫດໃຫ້ໂລກທັງໝົດໄດ້ພົ້ນ.” (ລູກາ 2:25, 32; ກິດຈະການ 13:47).<!-- #segment-separator -->ພວກເຂົາເປັນຜູ້ສະແຫວງຫາຄວາມສະຫວ່າງ, ແລ້ວແສງສະຫວ່າງຈາກບັນລັງຂອງພຣະເຈົ້າໄດ້ສ່ອງມາຍັງທາງເດີນຂອງພວກເຂົາ.<!-- #segment-separator -->່ພວກປະໂຣຫິດ ແລະ ພວກຣາບີໃນເຢຣູຊາເລັມໄດ້ຮັບມອບໝາຍໃຫ້ຮັກສາ ແລະ ອະທິບາຍຫຼັກຄວາມຈິງ ແຕ່ໃນຂະນະທີ່ພວກເຂົາຖືກຄວາມມືດຄອບງຳ ມີດວງດາວຈາກສະຫວັນນຳພາກຸ່ມຄົນຕ່າງຊາດດັ່ງກ່າວໄປເຖິງສະຖານທີ່ເຊິ່ງພຣະລາຊານ້ອຍຊົງບັງເກີດ. {GC 315.2}

## {GC 315.3}

ພຣະຄຣິສຈະສະເດັດ “ຈະມາປາກົດເທື່ອທີສອງໂດຍບໍ່ກ່ຽວກັບຄວາມບາບ ແຕ່ເພື່ອໂຜດຊ່ວຍເອົາບັນດາຜູ້ທີ່ລໍຄອຍພຣະອົງດ້ວຍໃຈຮ້ອນຮົນໃຫ້ໄດ້ຮັບຄວາມພົ້ນ.” (ເຮັບເຣີ 9:28).<!-- #segment-separator -->ເຊັ່ນດຽວກັບຂ່າວການກໍາເນີດຂອງພຣະຜູ້ຊ່ວຍໃຫ້ພົ້ນ, ຂ່າວເລື່ອງການສະເດັດກັບມາຂອງພຣະອົງກໍບໍ່ໄດ້ຖືກມອບໝາຍໃຫ້ພວກຜູ້ນຳສາສະໜາ.<!-- #segment-separator -->ພວກເຂົາບໍ່ໄດ້ຮັກສາຄວາມສໍາພັນຂອງຕົນກັບພຣະເຈົ້າ ແລະ ໄດ້ປະຕິເສດແສງສະຫວ່າງຈາກສະຫວັນ; ດັ່ງນັ້ນພວກເຂົາຈຶ່ງບໍ່ໄດຢູ່ໃນຈໍານວນຄົນທີ່ອັກຄະສາວົກໂປໂລກ່າວເຖິງນັ້ນວ່າ:<!-- #segment-separator --> “ແຕ່ພີ່ນ້ອງທັງຫຼາຍເອີຍ ພວກເຈົ້າບໍ່ໄດ້ຢູ່ໃນຄວາມມືດແລ້ວ ແລະ ວິນນິ້ນຄົງຈະບໍ່ມາຫຼອນໃສ່ພວກເຈົ້າດັ່ງຂະໂມຍມາ.<!-- #segment-separator -->ເພາະວ່າ ພວກເຈົ້າທຸກຄົນເປັນລູກຂອງຄວາມສະຫວ່າງ ເປັນລູກຂອງກາງເວັນ ພວກເຮົາບໍ່ເປັນຝ່າຍກາງຄືນ ຫຼືຝ່າຍຄວາມມືດ.” (1ເທສະໂລນິກ 5:4, 5). {GC 315.3}

## {GC 315.4}

ພວກເຝົ້າຍາມເທິງກໍາແພງເມືອງຊີໂອນຄວນເປັນກຸ່ມຄົນທໍາອິດທີ່ຮັບເອົາຂ່າວເລື່ອງການສະເດັດກັບມາຂອງພຣະຜູ້ຊ່ວຍໃຫ້ພົ້ນ ແລະ ຄວນເປັນກຸ່ມຄົນທຳອິດທີ່ປ່າວປະກາດໃຫ້ວັນທີ່ພຣະອົງຈະສະເດັດກັບມານັ້ນໃກ້ເຂົ້າມາແລ້ວ ຄວນເປັນກຸ່ມຄົນທຳອິດທີ່ເຕືອນປະຊາຊົນໃຫ້ຕຽມພ້ອມເພື່ອຕ້ອນຮັບສະເດັດ.<!-- #segment-separator -->ແຕ່ພວກເຂົາຢູ່ຢ່າງສະດວກສະບາຍ ແລະ ເຝົ້າຝັນເຖິງການຢູ່ເຢັນເປັນສຸກ ໃນຂະນະທີ່ປະຊາຊົນຫຼັບໄຫຼຢູ່ໃນຄວາມບາບ.<!-- #segment-separator -->ພຣະເຢຊູຊົງເຫັນສະພາບຂອງຄຣິສຕະຈັກຂອງພຣະອົງ, ເໝືອນກັບຕົ້ນໝາກເດື່ອທີ່ເຕັມໄປດ້ວຍໃບໄມແຕ່ບໍ່ມີໝາກຜົນ.<!-- #segment-separator -->ມີການປະຕິບັດຕາມພິທີທາງສາສະໜາຢ່າງອວດອົງ, ແຕ່ຂາດສິ່ງດຽວທີ່ຈະເຮັດໃຫ້ພິທີເຫຼົ່ານັ້ນເປັນທີ່ຍອມຮັບຂອງພຣະເຈົ້າ ຄືຄວາມນອບນ້ອມຖ່ອມຕົນ ແລະ ຄວາມເຊື່ອ.<!-- #segment-separator -->ແທນທີ່ຈະມີຜົນແຫ່ງພຣະວິນຍານພວກເຂົາກັບມີຄວາມຫຍິ່ງທະນົງຕົວ, ການຖືຕາມພິທີກຳ, ການຫຼົງຕົວເອງ, ຄວາມເຫັນແກ່ຕົວ ແລະ ການບີບບັງຄັບ.<!-- #segment-separator -->ຄຣິສຕະຈັກທີ່ຫົງໄປຈາກຄວາມເຊື່ອໄດ້ຫຼັບຫູຫຼັບຕາຕໍ່ໝາຍສຳຄັນຕ່າງໆ ທີ່ບົ່ງບອກເຖິງຍຸກສະໄໝ.<!-- #segment-separator -->ພຣະເຈົ້າບໍ່ໄດ້ປະຖິ້ມພວກເຂົາ, ຄວາມສັດຊື່ຂອງພຣະອົງບໍ່ໄດ້ລົ້ມເຫຼວ, ແຕ່ພວກເຂົາໄດ້ໜີຈາກພຣະອົງ, ແລະແຍກຕົວເອງອອກຈາກຄວາມຮັກຂອງພຣະອົງ.<!-- #segment-separator -->ເມື່ອພວກເຂົາບໍ່ຍອມປະຕິບັດຕາມເງື່ອນໄຂ, ພຣະສັນຍາຕ່າງໆ ຂອງພຣະອົງກໍບໍ່ໄດ້ສໍາເລັດໃຫ້ແກ່ພວກເຂົາ. {GC 315.4}

## {GC 316.1}

ນັ້ນຄືຜົນທີ່ແນ່ນອນຂອງການບໍ່ຍອມເຫັນຄຸນຄ່າຂອງແສງສະຫວ່າງ ແລະ ການບໍ່ໃຊ້ປະໂຫຍດພຣະພອນທີ່ພຣະເຈົ້າຊົງມອບໃຫ້.<!-- #segment-separator -->ຖ້າຄຣິສຕະຈັກບໍ່ດຳເນີນຕາມການຊົງນຳຂອງພຣະອົງ ແລະ ຮັບເອົາແສງສະຫວ່າງທັງໝົດ ທັງເຮັດຕາມໜ້າທີ່ທຸກຢ່າງທີ່ພຣະອົງຊົງເປີດເຜຍໃຫ້ນັ້ນ, ການນັບຖືສາສະໜາກໍຈະເສື່ອມລົງຈົນເຫຼືອແຕ່ການເຮັດຕາມພິທີກຳ ແລະຈິດວິນຍານທີ່ຕິດສະໜິດກັບພຣະເຈົ້າກໍຈະ(ໝົດ/ສູນຫາຍ)ໄປ.<!-- #segment-separator -->ຄວາມຈິງນີ້ປາກົດໃຫ້ເຫັນຊ້ໍາແລ້ວຊ້ໍາອີກໃນປະຫວັດສາດຂອງຄຣິສຕະຈັກ.<!-- #segment-separator -->ພຣະເຈົ້າຊົງຮຽກຮ້ອງໃຫ້ໄພ່ພົ້ນຂອງພຣະອົງສະແດງເຖິງຄວາມເຊື່ອດ້ວຍການກະທຳ ແລະ ການປະຕິບັດຕາມຄຳສອນຂອງພຣະອົງ ໃຫ້ສອດຄ້ອງກັບບັນດາພຣະພອນ ແລະ ສິດທິພິເສດທັງຫຼາຍທີ່ຊົງມອບໃຫ້.<!-- #segment-separator -->ການເຊື່ອຟັງ(ຕ້ອງ)ອາໄສການເສຍສະຫຼະ ແລະ ການຮັບເອົາໄມ້ກາງແຂນແບກໄວ້; ເພາະເຫດນີ້ຫຼາຍຄົນທີ່ອ້າງຕົນເປັນສາວົກຂອງພຣະຄຣິສຈຶ່ງປະຕິເສດທີ່ຈະຮັບແສງສະຫວ່າງຈາກສະຫວັນ ແລະ ເໝືອນກັບຄົນຢິວໃນສະໄໝບູຮານ ເຂົາທັງຫຼາຍບໍ່ຮູ້ເວລາທີ່ພຣະເຈົ້າສະເດັດມາຢ້ຽມຢາມພວກເຂົາ. (ລູກາ 19:44).<!-- #segment-separator -->ເນື່ອງຈາກຄວາມທະນົງຕົວ ແລະ ຄວາມບໍ່ເຊື່ອຂອງພວກເຂົາ, ພຣະຜູ້ເປັນເຈົ້າຈຶ່ງຜ່ານພວກເຂົາໄປ ແລະ ໄດ້ເປີດເຜີຍຄວາມຈິງຂອງພຣະອົງຕໍ່ຜູ້ທີ່ມີລັກສະນະເໝືອນຜູ້ລ້ຽງແກະແຫ່ງເມືອງເບັດເລເຮັມ ແລະ ພວກເໂຫຣາຈານຈາກທິດຕະເວັນອອກ ທີ່ເອົາໃຈໃສ່ ແລະ ດຳເນີນຕາມແສງສະຫວ່າງທັງໝົດທີ່ມີຢູ່. {GC 316.1}
