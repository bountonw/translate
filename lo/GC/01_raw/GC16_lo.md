---
chapter:
  number: 16
  title:
    lo: ກຸ່ມປິນກຣິມລຸ້ນບຸກເບີກ
    en: The Pilgrim Fathers
---

## {GC 289.1}

### ຮ່ອງຮອຍຂອງໂຣມໃນຄຣິສຕະຈັກແຫ່ງອັງກິດ

ເຖິງແມ່ນວ່າພວກນັກປະຕິຮູບຊາວອັງກິດໄດ້ປະຕິເສດຄໍາສອນຂອງຄຣິສຕະຈັກໂຣມ, ແຕ່ພວກເຂົາກໍຍັງຮັກສາຮູບແບບຫຼາຍຢ່າງເອົາໄວ້. ດັ່ງນັ້ນເຖິງແມ່ນວ່າມີການປະຕິເສດສິດອໍານາດ ແລະ ຫຼັກຂໍ້ເຊື່ອຂອງຄຣິສຕະຈັກໂຣມກໍຕາມ, ແຕ່ໃນການນະມັດສະການຂອງຄຣິສຕະຈັກແຫ່ງອັງກິດຍັງມີການຖືຕາມປະເພນີ ແລະ ພິທີກຳຂອງຄຣິສຕະຈັກໂຣມຢູ່. ມີການກ່າວອ້າງວ່າສິ່ງເຫຼົ່ານີ້ບໍ່ແມ່ນເລື່ອງຂອງຈິດສຳນຶກຜິດຊອບ ແລະ ເນື່ອງຈາກບໍ່ມີກົດບັນຍັດໃນພຣະຄຳພີທີ່ກ່າວເຖິງສິ່ງເຫຼົ່ານີ້ຢູ່ ມັນກໍເປັນເລື່ອງທີ່ບໍ່ຈໍາເປັນ ແຕ່ໃນຂະນະດຽວກັນກໍບໍ່ໄດ້ຖືກຫ້າມ, ສະນັ້ນມັນກໍບໍ່ມີຄວາມຊົ່ວໃນຕົວມັນເອງ. ການປະຕິບັດຕາມຮູບແບບຂອງໂຣມນັ້ນສົ່ງຜົນໃຫ້ຄວາມແຕກຕ່າງທີ່ມີຢູ່ລະວ່າງພວກຄຣິສຕະຈັກຝ່າຍການປະຕິຮູບກັບຄຣິສຕະຈັກໂຣມນັ້ນ(((ໜ້ອຍລົງ//ແຄດເຂົ້າມາ))); ມີຄົນໃຫ້ເຫດຜົນວ່າ ປະເພນີ ແລະພິທີກຳເຫຼົ່ານັ້ນຈະຊ່ວຍໃຫ້ຄົນທີ່ຢູ່ໃນຄຣິສຕະຈັກໂຣມໄດ້ກັບໃຈຮັບເຊື່ອໃນຫຼັກໂປຣແຕັສຕັງ. {GC 289.1}

## {GC 289.2}

ສຳລັບຄົນທີ່ບໍ່ມັກການປ່ຽນແປງ ແລະ ຢາກເປັນທີ່ຍອມຮັບຂອງຊາວໂລກ ເຫັດຜົນດັ່ງກ່າວເປັນຄຳຕອບສຸດທ້າຍ. ແຕ່ກໍມີອີກກຸ່ມໜຶ່ງທີ່ບໍ່ໄດ້ເຫັນນຳໃນເລື່ອງນີ້. ການທີ່ທໍານຽມເຫຼົ່ານີ້ “ມີແນວໂນ້ມຈະເປັນສະພານຂ້າມລະຫວ່າງຄຣິສຕະຈັກໂຣມກັບຝ່າຍການປະຕິຮູບ” ກໍເປັນເຫດຜົນພຽງພໍສຳລັບພວກເຂົາທີ່ຈະຕ້ອງປະຖິ້ມມັນໄປ. (ມາຕິນ, ເຫຼັ້ມ 5, ໜ້າ 22). ພວກເຂົາເບິ່ງຮູບແບບຕ່າງໆເຫຼົ່ານັ້ນວ່າ ເປັນສັນຍາລັກແຫ່ງຄວາມເປັນທາດ, ເຊິ່ງພວກເຂົາໄດ້ຮັບການປົດປ່ອຍມາແລ້ວ ແລະ ບໍ່ມີຄວາມປາຖະໜາທີ່ຈະກັບຄືນໄປເປັນທາດອີກ. ພວກເຂົາໃຫ້ເຫດຜົນວ່າ ພຣະເຈົ້າຊົງກຳນົດກົດລະບຽບຂອງການນະມັດສະການໄວ້ໃນພຣະຄຳຂອງພຣະອົງ, ສະນັ້ນ ມະນຸດບໍ່ມີສິດທີ່ຈະເພີ່ມເຕີມ ຫຼື (((ລຶບ/ລົບ)))ລ້າງລາຍລະອຽດເຫຼົ່ານັ້ນ. ການເລີ່ມຕົ້ນຂອງການປະຖິ້ມຄວາມເຊື່ອຄັ້ງຍິ່ງໃຫຍ່ເກີດຂຶ້ນຍ້ອນຄຣິສຕະຈັກສະແຫວງຫາສິດອໍານາດອື່ນນອກຈາກອຳນາດທີ່ພຣະເຈົ້າປະທານໃຫ້. ຄຣິສຕະຈັກໂຮມໄດ້ເລີ່ມຂຶ້ນໂດຍການບັງຄັບໃນສິ່ງທີ່ພຣະເຈົ້າບໍ່ໄດ້ຫ້າມ, ແລ້ວສຸດທ້າຍກໍພັດຫ້າມໃນສິ່ງທີ່ພຣະອົງຊົງກຳນົດໄວ້ຢ່າງຈະແຈ້ງ. {GC 289.2}

## {GC 290.1}

ຫຼາຍຄົນມີຄວາມປາຖະໜາຢ່າງແຮງກ້າທີ່ຈະກັບຄືນໄປສູ່ຄວາມບໍຣິສຸດ ແລະ ຄວາມລຽບງ່າຍເຊິ່ງເປັນລັກສະນະຂອງຄຣິສຕະຈັກຍຸກທຳອິດ. ພວກເຂົາຖືວ່າທຳນຽມປະຕິບັດຕ່າງໆ ທີ່ຄຣິສຕະຈັກແຫ່ງອັງກິດຢຶດຖືໄວ້ນັ້ນ ເປັນຮ່ອງຮອຍຂອງການຂາບໄຫວ້ຮູບເຄົາລົບ ສະນັ້ນ ໂດຍໃຈສຳນຶກຜິດຊອບແລ້ວ ພວກເຂົາຈຶ່ງບໍ່ສາມາດເຂົ້າຮ່ວມໃນການນະມັດສະການກັບຄຣິສຕະຈັກນັ້ນໄດ້. ແຕ່ຄຣິສຕະຈັກແຫ່ງອັງກິດໄດ້ຮັບການສະໜັບສະໜູນຈາກອໍານາດການປົກຄອງ ຈຶ່ງບໍ່ອະນຸຍາດໃຫ້ມີສິ່ງໃດທີ່ຂັດແຍ້ງກັບຮູບແບບຕ່າງໆຂອງຄຣິສຕະຈັກ. ມີກົດໝາຍບັງຄັບໃຫ້ປະຊາຊົນເຂົ້າຮ່ວມໃນການນະມັດສະການ ແລະ ຫ້າມບໍ່ໃຫ້ມີການປະຊຸມນະມັດສະການທີ່ບໍ່ໄດ້ຮັບອະນຸຍາດ; ຫາກຜູ້ໃດຝ່າຝືນມີໂທດຈຳຄຸກ, ເນລະເທດ ຫຼື ປະຫານຊີວິດ. {GC 290.1}

## {GC 290.2}

### ໜີໄປໂຮນລັງ

ໃນຊ່ວງເລີ່ມຕັ້ນຂອງສະຕະວັດທີ 17 ກະສັດຜູ້ທີ່ຫາກໍຂຶ້ນບັນລັງຂອງອັງກິດໄດ້ປະກາດຄວາມຕັ້ງໃຈຂອງເພິ່ນທີ່ຈະເຮັດໃຫ້ສະມາຊິກຄະນະປູຣິຕັນ “ປະຕິບັດຕາມຄຣິສຕະຈັກ, ຫາກບໍ່ປະຕິບັດຕາມ…ກໍຈະກົດດັນຈົນພວກເຂົາໜີອອກນອກປະເທດ ຫຼື ອາດຈະຮ້າຍແຮງກວ່ານັ້ນ.” (ຈອດຈ໌ ບານຄຣອບ, ປະຫວັດສາດຂອງສະຫະລັດອາເມຣິກາ, ພາກ 10, ບົດ 12, ວັກ 6). ຄົນເຫຼົ່ານີ້ຖືກໄລ່ລ່າ, ຖືກຂົ່ມເຫັງ ແລະ ຖືກຂັງຄຸກ; ພວກເຂົາບໍ່ເຫັນຄວາມຫວັງວ່າວັນເວລາຂ້າງໜ້າຈະດີຂຶ້ນ, ຈຶ່ງມີຫຼາຍຄົນສະຫຼຸບວ່າ ຖ້າຈະຮັບໃຊ້ພຣະເຈົ້າຕາມຈິດສຳນຶກຜິດຊອບແລ້ວ, “ປະເທດອັງກິດກຳລັງກາຍເປັນບ່ອນທີ່ພວກເຂົາບໍ່ສາມາດຢູ່ໄດ້ອີກຕໍ່ໄປ.” (ເຈ. ຈີ. ພານຟີ, ປະຫວັດນິວເອງແລນ, ບົດ 3, ວົກ 43). ໃນທີ່ສຸດບາງຄົນຕັດສິນໃຈທີ່ຈະຫາລີ້ໄພໃນປະເທດໂຮນລັງ, ແຕ່ກໍປະສົບກັບຄວາມຫຍຸ້ງຍາກ, ການສູນເສຍ ແລະ ການຈໍາຄຸກ. ຄວາມຕັ້ງໃຈຂອງຄົນເຫຼົ່ານີ້ຖືກຂັດຂວາງ ແລະ ມີຄົນທໍລະຍົດໃຫ້ພວກເຂົາຕົກຢູ່ໃນກຳມືຂອງສັດຕູ. ແຕ່ໃນທີ່ສຸດຄວາມພາກພຽນໄດ້ຜົນ ແລະ ພວກເຂົາສາມາດພົບບ່ອນລີ້ໄພຢູ່ສາທາລະນະລັດດັດຊ໌ ກໍຄືໂຮນລັງນັ້ນເອງ. {GC 290.2}

## {GC 290.3}

ໃນການໜີນັ້ນ ພວກເຂົາຕ້ອງປະເຮືອນຊານ, ສິ່ງຂອງ ແລະ ວິທີການທຳມາຫາກິນຂອງພວກເຂົາ, ຈົນກາຍເປັນຄົນແປກໜ້າໃນດິນແດນທີ່ແປກໃໝ່ ທ່າມກາງຄົນຕ່າງພາສາ ແລະ ຕ່າງປະເພນີວັດທະນະທຳ. ພວກເຂົາຖືກສະຖານການບັງຄັບໃຫ້ຕ້ອງເຮັດວຽກໃໝ່ທີ່ບໍ່ລຶ້ງເຄີຍເພື່ອຫາລ້ຽງຊີບ. ຜູ້ຊາຍໄວກາງຄົນທີ່ເຄີຍໃຊ້ຊີວິດເຮັດໄຮ່ເຮັດນາຕ້ອງມາຝຶກເປັນຊ່າງສີມື. ແຕ່ພວກເຂົາຍອມຮັບສະພາບການໃໝ່ນີ້ດ້ວຍໃຈເບີກບານ ແລະ ບໍ່ໄດ້ສູນເສຍເວລາໃນການຢູ່ລ້າ ຫຼື ໃນການຈົ່ມເຖິງອະດີດ. ເຖິງແມ່ນວ່າຈະຖືກຄວາມຍາກຈົນບີບຄັ້ນຢູ່ເລື່ອຍໆ ແຕ່ພວກເຂົາຍັງຂອບຄຸນພຣະເຈົ້າສໍາລັບພຣະພອນທີ່ໄດ້ຮັບ ແລະ ໄດ້ພົບຄວາມສຸກໃນການສະມັກຄີທຳໂດຍບໍ່ມີໃຜມາກໍ່ກວນ. “ຄົນເຫຼົ່ານີ້ຮູ້ວ່າພວກເຂົາເປັນຄົນແປກໜ້າທີ່ກຳລັງສະແຫວງຫາພຣະພອນຈາກພຣະເຈົ້າ ຈຶ່ງບໍ່ໄດ້ໃສ່ໃຈໃນຄວາມຍາກລຳບາກທີ່ຕ້ອງປະເຊີນ ແຕ່ໄດ້ເງີຍໜ້າຂຶ້ນໄປຫາສະຫວັນ ອັນເປັນແຜ່ນດິນທີ່(((ປາຖະໜາ/ຮັກ)))ຂອງພວກເຂົາ, ຄວາມຫຍຸ້ງຍາກໃນໃຈຈຶ່ງສະຫງົບລົງ.” (ບານຄຣອບ, ພາກ 10, ບົດ 12, ວັກ 15). {GC 290.3}

## {GC 291.1}

ທ່າມກາງການຫຼົບໄພໃນຕ່າງແດນ ແລະ ຄວາມຍາກລຳບາກນັ້ນ, ຄວາມຮັກ ແລະ ຄວາມເຊື່ອຂອງພວກເຂົາຈະເລີນເຂັ້ມແຂງຂຶ້ນ. ພວກເຂົາໄວ້ວາງໃຈໃນພຣະສັນຍາຂອງພຣະເຈົ້າ ແລະ ພຣະອົງບໍ່ໄດ້ເຮັດໃຫ້ພວກເຂົາຜິດຫວັງໃນຍາມທີ່ຕ້ອງການຄວາມຊ່ວຍເຫຼືອ. ທູດສະຫວັນຂອງພຣະອົງຢູ່ຄຽງຂ້າງພວກເຂົາ ເພື່ອໃຫ້ກໍາລັງໃຈ ແລະ ສະໜັບສະໜູນ. ແລ້ວເມື່ອພຣະຫັດຂອງພຣະເຈົ້າເບິ່ງຄືວ່າກຳລັງຊີ້ໃຫ້ພວກເຂົາຂ້າມທະເລໄປຫາດິນແດນທີ່ຈະສາມາດກໍ່ຕັ້ງລັດຂຶ້ນສຳລັບພວກຕົນ ອັນເປັນບ່ອນທີ່ຈະຝາກມໍລະດົກອັນລ້ຳຄ່າແຫ່ງເສລີພາບທາງສາສະໜາໄວ້ໃຫ້ລູກຫຼານນັ້ນ, ພວກເຂົາໄດ້ກ້າວໄປຂ້າງໜ້າຕາມການຊົງນຳຂອງພຣະເຈົ້າໂດຍບໍ່ທໍ້ຖອຍ. {GC 291.1}

## {GC 291.2}

### ຈຸດປະສົງຂອງການທົດລອງ

ພຣະເຈົ້າຊົງຍອມໃຫ້ຄົນຂອງພຣະອົງຕ້ອງປະສົບກັບການທົດລອງ ເພື່ອຈະໄດ້ອວຍພອນພວກເຂົາຕາມພຣະປະສົງແຫ່ງພຣະຄຸນຂອງພຣະອົງ. ພຣະອົງຊົງໃຫ້ຄຣິສຕະຈັກມາເຖິງຈຸດທີ່ຕົກຕ່ຳ ເພື່ອພຣະອົງຈະຊົງ(ຍົກຊູ/ເຊີດຊູ/ຍົກ)ໃຫ້ສູງຂຶ້ນ. ພຣະເຈົ້າກໍາລັງຈະສຳແດງອໍານາດຂອງພຣະອົງເພື່ອຄົນຂອງພຣະອົງ, ເພື່ອໃຫ້ໂລກມີຫຼັກຖານອີກຢ່າງໜຶ່ງວ່າ ພຣະອົງຈະບໍ່ປະຖິ້ມຜູ້ທີ່ໄວ້ວາງໃຈໃນພຣະອົງ. ພຣະອົງຊົງແຊກແຊງສະຖານການເພື່ອໃຫ້ຄວາມມຸ້ງຮ້າຍຂອງຊາຕານ ແລະ ແຜນອຸບາຍຂອງຄົນຊົ່ວກາຍເປັນສິ່ງທີ່ຖວາຍກຽດແດ່ພຣະອົງ ແລະ ນຳພາຄົນຂອງພຣະອົງໄປສູ່ບ່ອນທີ່ປອດໄພ. ການຂົ່ມເຫັງ ແລະ ການຫຼົບລີ້ໜີໄພໃນຕ່າງແດນໄດ້ເປີດທາງສູ່ອິດສະລະພາບ. {GC 291.2}

## {GC 291.3}

### ຄຳສັ່ງເສຍຂອງຈອນ ໂຣບິນສັນ

ເມື່ອຖືກສະຖານການບີບໃຫ້ຕ້ອງແຍກອອກຈາກຄຣິສຕະຈັກແຫ່ງອັງກິດ, ພວກຄະນະປູຣິຕັນໄດ້ເຮັດພັນທະສັນຍາໝັ້ນຄົງຕໍ່ກັນໃນຖານະຊົນຊາດອິດສະຫຼະຂອງພຣະເຈົ້າ, “ເພື່ອດຳເນີນໄປພ້ອມກັນຕາມທາງຂອງພຣະອົງໃນທຸກລາຍລະອຽດທີ່ຊົງສຳແດງ ແລະ ທີ່ຈະຊົງສຳແດງແກ່ພວກເຂົາ.” (ເຈ. ບຣາວ, ຄະນະປູຣິຕັນລຸ້ນບຸກເບີກ, ໜ້າ 74). ນີ້ແມ່ນຫົວໃຈທີ່ແທ້ຈິງຂອງການປະຕິຮູບ, ເປັນຫຼັກການສໍາຄັນຂອງໂປຣແຕັສຕັງ. ເພາະເຫດນີ້ພວກກຸ່ມປິນກຣິມຈຶ່ງອອກຈາກໂຮນລັງເພື່ອຊອກຫາບ້ານຢູ່ໃນທະວີບໃໝ່. ອາຈານຂອງພວກເຂົາຊື່ຈອນ ໂຣບິນສັນ, ເພິ່ນຖືກພຣະເຈົ້າຂັດຂວາງບໍ່ໃຫ້ຮ່ວມເດີນທາງໄປດ້ວຍ; ໃນຄຳປາໄສອຳລາພວກທີ່ຈະໄປລີ້ໄພນັ້ນ ເພິ່ນກໍກ່າວວ່າ: {GC 291.3}

## {GC 291.4}

“(((ພີ່////ອ້າຍ)))ນ້ອງເອີຍ, ບັດນີ້ພວກເຮົາຕ້ອງພາກຈາກກັນ ແລະ ພຣະເຈົ້າຊົງຮູ້ວ່າຂ້າພະເຈົ້າຈະມີຊີວິດຢູ່ເພື່ອເຫັນໜ້າຂອງພວກທ່ານອີກຫຼືບໍ່. ແຕ່ບໍ່ວ່າອົງພຣະຜູ້ເປັນເຈົ້າຈະຊົງໂຜດໃຫ້ພວກເຮົາໄດ້ພົບກັນອີກຫຼືບໍ່, ຂ້າພະເຈົ້າຂໍສັ່ງທ່ານທັງຫຼາຍຕໍ່ພຣະພັກພຣະເຈົ້າ ແລະ ຕໍ່ໜ້າບັນດາທູດສະຫວັນບໍຣິສຸດຂອງພຣະອົງວ່າ ໃຫ້ຕິດຕາມຂ້າພະເຈົ້າສະເພາະໃນເລື່ອງທີ່ຂ້າພະເຈົ້າໄດ້ຕິດຕາມພຣະຄຣິສ. ຖ້າຫາກວ່າພຣະເຈົ້າຊົງເປີດເຜີຍສິ່ງໃດສິ່ງໜຶ່ງໃຫ້ທ່ານໂດຍຜ່ານຜູ້ຮັບໃຊ້ຄົນອື່ນຂອງພຣະອົງ, ຈົ່ງມີໃຈພ້ອມທີ່ຈະຮັບສິ່ງນັ້ນເໝືອນດັ່ງທີ່ພວກທ່ານມີໃຈພ້ອມມາຕະຫຼອດທີ່ຈະຮັບເອົາຄວາມຈິງທີ່ຂ້າພະເຈົ້າສອນ; ເພາະຂ້າພະເຈົ້າໝັ້ນໃຈຫຼາຍທີ່ສຸດວ່າ ອົງພຣະຜູ້ເປັນເຈົ້າມີຫຼັກຄວາມຈິງເພີ່ມເຕີມ ແລະ ຄວາມສະຫວ່າງຫຼາຍກວ່າເກົ່າທີ່ຈະເປີດເຜີຍຢູ່ໃນພຣະຄໍາອັນສັກສິດຂອງພຣະອົງ.” (ມາຕິນ 5:70). {GC 291.4}

## {GC 292.1}(pre-edit to here)

“ສ່ວນຂ້າພະເຈົ້າແລ້ວ, ຂ້າພະເຈົ້າບໍ່ສາມາດຮ້ອງທຸກເລື່ອງສະພາບຂອງຄຣິສຕະຈັກຝ່າຍການປະຕິຮູບເທົ່າທີ່ຄວນ, ເພາະພວກເຂົາຄືກັບວ່າໄດ້ຂຽນໝາຍຈ້ຳຢູ່ທ້າຍປະໂຫຍກໃນເລື່ອງສາສະໜາ ຈຶ່ງບໍ່ຍອມກ້າວໄປໄກກວ່າຜູ້ນຳການປະຕິຮູບ. ພວກຄະນະລູເທີແຣນບໍ່ກ້າວໄປໄກຈາກສິ່ງທີ່ລູເທີໄດ້ເຫັນ;…ແລະພວກທ່ານກໍເຫັນຢູ່ວ່າ ພວກຄະນະຄາວິນຈົ່ມຕິດຢູ່ກັບບ່ອນທີ່ຄາວິນຜູ້ຮັບໃຊ້ທີ່ຍິ່ງໃຫຍ່ຂອງພຣະເຈົ້າໄດ້ມອບໝາຍໃຫ້, ແຕ່ວ່າຄາວິນບໍ່ໄດ້ເຂົ້າໃຈທຸກຢ່າງ. ເລື່ອງນີ້ເປັນເຫດໃຫ້ລຳບາກໃຈຫຼາຍຈົນສົມຄວນຮ້ອງທຸກ; ເພາະເຖິງແມ່ນວ່າພວກຜູ້ນຳເຫຼົ່ານັ້ນເຄີຍສ່ອງແສງໃນຍຸກສະໄໝຂອງຕົນ, ແຕ່ພວກເຂົາບໍ່ສາມາດເຂົ້າເຖິງນ້ຳພຣະໄທທັງໝົດຂອງພຣະເຈົ້າໄດ້, ແຕ່ຖ້າຫາກວ່າມີຊີວິດຢູ່ໃນເວລານີ້, ພວກເຂົາຈະເຕັມໃຈຮັບເອົາຄວາມສະຫວ່າງຕື່ມອີກດັ່ງທີ່ພວກເພິ່ນໄດ້ຮັບໃນສະໄໝກ່ອນ.” (ດີ. ນຽວ, ປະຫວັດສາດຂອງຄະນະປູຣິຕັນ 1:269). {GC 292.1}

## {GC 292.2}

“ຈົ່ງຈື່ຈໍາພັນທະສັນຍາໃນການຮວມຕົວເປັນຄຣິສຕະຈັກຂອງພວກທ່ານ, ເຊິ່ງໃນນັ້ນທ່ານທັງຫຼາຍໄດ້ຕົກລົງກັນທີ່ຈະດຳເນີນໄປໃນທຸກທາງຂອງພຣະເຈົ້າໃນທຸກລາຍລະອຽດ, ທີ່ຊົງເປີດເຜີຍ ຫຼື ທີ່ຈະເປີດເຜີຍໃຫ້ແກ່ພວກທ່ານ. ຈົ່ງຈື່ຈໍາຄໍາສັນຍາ ແລະ ພັນທະສັນຍາຂອງທ່ານຕໍ່ພຣະເຈົ້າ ແລະ ຕໍ່ກັນແລະກັນວ່າ ຈະຮັບເອົາຄວາມສະຫວ່າງ ແລະ ຄວາມຈິງໃດກໍຕາມທີ່ພຣະເຈົ້າຊົງສຳແດງໃນພຣະຄຳພີຂອງພຣະອົງ; ແຕ່ໃນຂະນະດຽວກັນ ຂ້າພະເຈົ້າຂໍຮ້ອງທ່ານທັງຫຼາຍວ່າ ກ່ອນທີ່ຈະຮັບເອົາສິ່ງໃດເປັນຄວາມຈິງ ຈົ່ງປຽບທຽບກັບຂໍ້ພຣະຄຳພີອື່ນ; ເພາະວ່າມັນເປັນໄປບໍ່ໄດ້ທີ່ອົງຮວມຂອງຄົນນັບຖືສາສະໜາຄຣິສໃນໂລກຈະອອກມາຈາກຄວາມມືດມິດທີ່ປົກຄຸມຄຳສອນຄຣິສຕຽນ ແລ້ວມາເຖິງຄວາມເຂົ້າໃຈຢ່າງສົມບູນໂດຍທັນທີ.” (ມາຕິນ ເຫຼັ້ມ 5, ໜ້າ 70, 71). {GC 292.2}

## {GC 292.3}

### ເຂົ້າໃຈຜິດເລື່ອງອິດສະຫຼະພາບທາງຄວາມເຊື່ອ

ພວກກຸ່ມປິນກຣິມປາຖະໜາທີ່ຈະມີເສລີພາບທາງຈິດສຳນຶກຈຶ່ງກ້າສ່ຽງຕໍ່ໄພອັນຕະລາຍຂອງການເດີນທາງອັນຍາວນານເພື່ອຂ້າມທະເລ ແລະຕໍ່ຄວາມທຸກຍາກລຳບາກພ້ອມດ້ວຍໄພອັນຕະລາຍໃນປ່າ ເພື່ອວາງຮາກຖານຂອງປະເທດຊາດທີ່ຍິ່ງໃຫຍ່ຢູ່ແຄມຝັ່ງທະເລຂອງທະວີບອາເມຣິກາໂດຍອາໄສພຣະພອນຈາກພຣະເຈົ້າ. ແຕ່ເຖິງແມ່ນວ່າພວກປິນກຣິມເປັນກຸ່ມຄົນທີ່ມີຄວາມສັດຊື່ ແລະຢຳເກງພຣະເຈົ້າຂະໜາດນັ້ນ ແຕ່ກໍຍັງບໍ່ເຂົ້າໃຈຫຼັກການສຳຄັນເລື່ອງເສລີພາບທາງສາສະໜາ. ພວກເຂົາເສຍສະຫຼະຢ່າງຫຼວງຫຼາຍເພື່ອຈະໄດ້ອິດສະລະພາບ, ແຕ່ໃນຂະນະດຽວກັນກໍບໍ່ພ້ອມທີ່ຈະໃຫ້ຄົນອື່ນມີອິດສະລະພາບເທົ່າທຽມກັບຕົນເອງ. “ມີໜ້ອຍຄົນ, ແມ່ນແຕ່ທ່າມກາງນັກຄິດ ແລະ ຄົນສອນສິນທໍາທີ່ສໍາຄັນທີ່ສຸດໃນສະຕະວັດທີ 17 ທີ່ເຂົ້າໃຈເຖິງຫຼັກທໍາອັນຍິ່ງໃຫຍ່ເຊິ່ງມາຈາກພຣະຄໍາພີໃໝ່, ຄືຫຼັກທຳທີ່ຍອມຮັບວ່າ ພຣະເຈົ້າເປັນຜູ້ດຽວເທົ່ານັ້ນທີ່ຕັດສິນຄວາມເຊື່ອສັດທາຂອງມະນຸດ.” (ມາຕິນ ເຫຼັ້ມ 5, ໜ້າ 297). ຄໍາສອນທີ່ວ່າ ພຣະເຈົ້າຊົງມອບໝາຍໃຫ້ຄຣິສຕະຈັກມີສິດອຳນາດໃນການຄວບຄຸມຈິດສໍານຶກ, ການກຳນົດວ່າສິ່ງໃດແມ່ນຄວາມເຊື່ອນອກຮີດ ແລະ ການກຳນົດໂທດໃຫ້ຄົນທີ່ມີຄວາມເຊື່ອນອກຮີດນັ້ນ ເປັນຄຳສອນເທັດທີ່ຫຍັ່ງຮາກລົງເລິກທີ່ສຸດຢ່າງໜຶ່ງຂອງລະບອບສັນຕະປາປາ. ເຖິງແມ່ນວ່າພວກນັກປະຕິຮູບໄດ້ປະຕິເສດຄຳສອນຂອງຄຣິສຕະຈັກໂຣມ ແຕ່ພວກເຂົາຍັງມີຄວາມຄິດອ່ານເໝືອນຄົນໃນຄຣິສຕະຈັກນັ້ນທີ່ບໍ່ຍອມໃຫ້ມີຄົນເຫັນຕ່າງ. ຄວາມມືດມິດຢ່າງໜາແໜ້ນເຊິ່ງປົກຄຸມຄຣິສຕຽນໃນທຸກແຫ່ງຕາມເວລາອັນດົນນານທີ່ລະບອບສັນຕະປາປາມີອຳນາດປົກຄອງນັ້ນຍັງບໍ່ໄດ້ຖືກກຳຈັດໃຫ້ໝົດ. ມີໜຶ່ງໃນສາສະໜາຈານທີ່ໂດດເດັນໃນ ອະນານິຄົມແຫ່ງອ່າວແມັສຊາຊູເສັດ (Massachusetts Bay Colony) ກ່າວວ່າ: “ສິ່ງທີ່ທຳໃຫ້ໂລກຕໍ່ຕ້ານຄຣິສຕຽນຄືການຍອມຮັບຄົນເຫັນຕ່າງ; ຄຣິສຕະຈັກບໍ່ເຄີຍໄດ້ຮັບຄວາມເສຍຫາຍຈາກການລົງໂທດຄົນນອກຮີດ.” (ມາຕິນ ເຫຼັ້ມ 5, ໜ້າ 335). ຊາວອະນານິຄົມຕັ້ງກົດລະບຽບວ່າ ມີແຕ່ສະມາຊິກຄຣິສຕະຈັກເທົ່ານັ້ນທີ່ມີສິດອອກສຽງໃນເລື່ອງການປົກຄອງພົນລະເຮືອນ. ມີການສ້າງຕັ້ງຄຣິສຕະຈັກທີ່ມີລັກສະນະຄ້າຍຄືຄຣິສຕະຈັກແຫ່ງລັດຂຶ້ນ, ໂດຍປະຊາຊົນທັງໝົດຕ້ອງປະກອບສ່ວນໃນການສະໜັບສະໜູນເງິນເດືອນຂອງສາສະໜາຈານ; ສ່ວນເຈົ້າທີ່ຝ່າຍການປົກຄອງກໍໄດ້ຮັບອະນຸຍາດໃຫ້ປາບປາມຄຳສອນນີກາຮີດ. ດັ່ງນັ້ນອໍານາດການປົກຄອງຈຶ່ງຕົກຢູ່ໃນກຳມືຂອງຄຣິສຕະຈັກ. ເວລາຜ່ານໄປບໍ່ດົນ ຜົນຂອງນະໂຍບາຍນີ້ຈຶ່ງປາກົດອອກມາຢ່າງຫຼີກລ້ຽງບໍ່ໄດ້, ຄືການກົດຂີ່ຂົ່ມເຫັງນັ້ນເອງ. {GC 292.3}

## {GC 293.1}

ສິບເອັດປີຫຼັງຈາກການສ້າງຕັ້ງອະນານິຄົມແຫ່ງທຳອິດໂຣເຈີ ວິນລຽມໄດ້ມາເຖິງອາເມຣິກາ. ເຊັ່ນດຽວກັບກຸ່ມປິນກຣິມລຸ້ນຕົ້ນໆ ວິນລຽມໄດ້ມາເພື່ອຈະມີເສລີພາບທາງສາສະໜາ; ແຕ່ມີເລື່ອງໜຶ່ງທີ່ເພິ່ນບໍ່ເໝືອນພວກເຂົາ, ຍ້ອນວ່າເພິ່ນໄດ້ເຫັນໃນສິ່ງທີ່ມີໜ້ອຍຄົນໃນສະໄໝນັ້ນເຫັນວ່າ ເສລີພາບທາງສາສະໜາເປັນສິດທິເພີ້ນຖານຂອງມະນຸດທຸກຄົນບໍ່ວ່າຈະມີຄວາມເຊື່ອຖືຢ່າງໃດກໍຕາມ. ເພິ່ນເປັນຜູ້ສະແຫວງຫາຄວາມຈິງຢ່າງກະຕືລືລົ້ນ ແລະ ມີຄວາມເຊື່ອດຽວກັນກັບໂຣບິນສັນວ່າແສງສະຫວ່າງຈາກພຣະຄໍາຂອງພຣະເຈົ້າຍັງໄດ້ຮັບທັງໝົດເທື່ອ. ວິລລຽມ “ເປັນຄຣິສຕຽນຄົນທໍາອິດໃນຍຸກສະໄໝໃໝ່ທີ່ໄດ້ສ້າງຕັ້ງລັດຖະບານພົນລະເມືອງຂຶ້ນຕາມຫຼັກການເສລີພາບທາງຈິດສຳນຶກ, ເຊິ່ງຖືວ່າ ຕາມກົດໝາຍແລ້ວທຸກຄວາມຄິດເຫັນມີຄວາມເທົ່າທຽມກັນ.” (ບານຄຣອບ, ພາກ 10, ບົດ 15, ວັກ 16). ເພິ່ນປະກາດວ່າເຈົ້າໜ້າທີ່ຝ່າຍປົກຄອງມີໜ້າທີ່ທີ່ຈະຢັບຢັ້ງອາຊະຍາກໍາ, ແຕ່ບໍ່ມີໜ້າທີ່ໃນການຄວບຄຸມຈິດສຳນຶກຜິດຊອບ. ວິນລຽມກ່າວວ່າ “ປະຊາຊົນ ຫຼື ເຈົ້າໜ້າທີ່ຝ່າຍປົກຄອງສາມາດຕັດສິນໃຈວ່າ ມະນຸດດ້ວຍກັນຕ້ອງມີຄວາມຮັບຜິດຊອບຕໍ່ກັນຢ່າງໃດ; ແຕ່ເປັນເລື່ອງບໍ່ປອດໄພຖ້າພວກເຂົາຈະພະຍາຍາມກຳນົດໜ້າທີ່ຂອງມະນຸດຕໍ່ພຣະເຈົ້າ ຍ້ອນວ່າບໍ່ມີສິດ; ເພາະວ່າເປັນສິ່ງທີ່ປາກົດໃຫ້ເຫັນຢ່າງຈະແຈ້ງວ່າ ຖ້າຫາກຜູ້ປົກຄອງມີອຳນາດດັ່ງກ່າວ, ເພິ່ນອາດຈະກຳນົດຄວາມຄິດເຫັນໃຫ້ທຸກຄົນເຊື່ອໃນມື້ນີ້ ແລ້ວມື້ອື່ນອາດປ່ຽນເປັນເລື່ອງໃໝ່, ຕາມທີ່ກະສັດ ແລະ ລາຊະນີຫຼາຍອົງໄດ້ປະຕິບັດກັນມາໃນປະເທດອັງກິດ, ພ້ອມດ້ວຍພວກສັນຕະປາປາ ແລະ ສະພາຄຣິສຕະຈັກທັງຫຼາຍຈົນຄວາມເຊື່ອສັດທາກາຍເປັນເລື່ອງທີ່ສັບສົນວຸ້ນວາຍ.” (ມາຕິນ ເຫຼັ້ມ 5, ໜ້າ 340). {GC 293.1}

## {GC 294.1}

ໃນສະໄໝນັ້ນກົດໝາຍບັງຄັບໃຫ້ທຸກຄົນຕ້ອງເຂົ້າຮ່ວມໃນການນະມັດສະການຕາມທີ່ຄຣິສຕະຈັກທີ່ອຳນາດການປົກຄອງອະນຸຍາດກຳນົດຂຶ້ນ, ຜູ້ໃດຝ່າຝືນມີໂທດປັບໄໝ ຫຼື ຈຳຄຸກ. “ວິລລຽມໄດ້ປະຕິເສດກົດໝາຍອັນເປັນກົດໝາຍທີ່ຂີ້ຮ້າຍທີ່ສຸດໃນປະມວນກົດໝາຍຂອງອັງກິດ, ຄືກົດໝາຍທີ່ບັງຄັບໃຫ້ຄົນຕ້ອງເຂົ້າໂບດ. ເພິ່ນຖືວ່າເປັນການລະເມີດສິດທິພື້ນຖານ ຖ້າຈະບັງຄັບໃຫ້ຄົນຕ້ອງເຂົ້າຮ່ວມກັບຄົນທີ່ມີຄວາມເຊື່ອແຕກຕ່າງກັນ ຫຼື ທີ່ຈະລາກຄົນບໍ່ມີສາສະໜາມາກັບຄົນບໍ່ເຫັນດີມາຮ່ວມນະມັດສະການນັ້ນເບິ່ງຄືວ່າເປັນການບັງຄັບໃຫ້ຄົນໜ້າໄຫວ້ຫຼັງຫຼອກ… ເພິ່ນກ່າວຕື່ມວ່າ, ‘ບໍ່ຄວນມີໃຜຖືກບັງຄັບໃຫ້ນະມັດສະການ ຫຼື ຮັກສາການນະມັດສະການອັນໃດທີ່ເຈົ້າຕົວບໍ່ຍິນດີນຳ.’ ພວກຄູ່ຕໍ່ສູ້ຕອບດ້ວຍຄວາມປະຫຼາດໃຈໃນຄວາມຄິດເຫັນຂອງເພິ່ນວ່າ: ‘ແມ່ນຫຍັງ! ຜູ້ເຮັດວຽກບໍ່ຄວນຮັບຄ່າຈ້າງບໍ?’ ເພິ່ນຕອບວ່າ: ‘ຄວນແທ້, ແຕ່ຕ້ອງຮັບຈາກຄົນທີ່ຈ້າງລາວ.’” (ບານຄຣອບ, ພາກ 10, ບົດ 15, ວັກ 2). {GC 294.1}

## {GC 294.2

### ໂຣເຈີ ວິນລຽມປູທາງສູ່ສິດທິ

ໂຣເຈີ ວິລລຽມໄດ້ຮັບການນັບຖື ແລະ ເປັນທີ່ຮັກໃນຖານະທີ່ເປັນສາສະໜາຈານທີ່ສັດຊື່ ແລະ ມີຄວາມສາມາດທີ່ຫາໄດ້ຍາກ, ເປັນບຸກຄົນທີ່ສັດຈິງ ແລະໃຈກວ້າງ; ເຖິງຢ່າງໃດກໍຕາມ ຝ່າຍອຳນາດການປົກຄອງບໍ່ສາມາດທົນໄດ້ທີ່ເພິ່ນສອນເລື່ອງເສລີພາບທາງສາສະໜາ ແລະ ເຈົ້າໜ້າທີ່ລັດບໍ່ມີສິດໃນເລື່ອງທີ່ເປັນຂອງຄຣິສຕະຈັກ. ພວກເຈົ້າໜ້າທີ່ສະຫຼຸບວ່າ ຖ້າປະຕິບັດຕາມຄຳສອນໃໝ່ນີ້ ຈະເປັນການ “ທຳລາຍຮາກຖານຂອງອຳນາດລັດ ແລະ ການປົກຄອງແຜ່ນດິນ.” (ບານຄຣອບ, ພາກ 10, ບົດ 15, ວັກ 10). ວິນລຽມຖືກຕັດສິນເນລະເທດ່ອອກຈາກເຫຼົ່າອະນານິຄົມ; ເພິ່ນຈຶ່ງຕ້ອງໜີເຂົ້າປ່າເພື່ອຫຼີກເຊິ່ງໃນຂະນະນັ້ນເປັນລະດູໜາວ ມີພະຍຸຫິມະຖະຫຼົ່ມ. {GC 294.2}

## {GC 294.3}

ເພິ່ນກ່າວວ່າ: “ເປັນເວລາ 14 ອາທິດ, ຂ້າພະເຈົ້າຢູ່ກັບຄວາມໜາວເໜັບ, ບໍ່ຮູ້ຈັກຮອດເຂົ້າຈີ່ ຫຼື ຕຽງນອນ.” ແຕ່ “ພວກນົກກາໄດ້ລ້ຽງດູຂ້າພເຈົ້າໃນປ່າດົງນັ້ນ” ແລະ ມີໂກນໄມ້ເປັນບ່ອນພັກອາໄສ. (ມາຕິນ, ເຫຼັ້ມ 5, ໜ້າ 349, 350). ດັ່ງນີ້ແຫຼະເພິ່ນຈຶ່ງຝ່າຟັນໄປຂ້າງໜ້າຢ່າງເຈັບປວດ, ຜ່ານຫິມະ ແລະ ປ່າໄມ້ທີ່ບໍ່ມີເສັ້ນທາງ, ຈົນໄດ້ພົບບ່ອນຫຼີ້ໄພກັບຊົນເຜົ່າອິນເດຍແດງທີ່ໄວ້ເນື້ອເຊື່ອໃຈເພິ່ນຍ້ອນວ່າເພິ່ນເຄີຍພະຍາຍາມປະກາດຫຼັກຄວາມຈິງແຫ່ງຂ່າວປະເສີດໃຫ້ກັບພວກເຂົາ. {GC 294.3}

## {GC 295.1}

ໃນທີ່ສຸດ, ຫຼັງຈາກໄດ້ເດີນທາງຫຼາຍເດືອນໂດຍບໍ່ຮູ້ຈຸດໝາຍປາຍທາງ ແລະ ລະດູການໄດ້ປ່ຽນແປງ, ເພິ່ນໄດ້ໄປເຖິງແຄມຝັ່ງອ່າວນາຣາກັນເສັດ; ທີ່ນັ້ນວິນລຽມໄດ້ວາງຮາກຖານຂອງອຳນາດລັດແຫ່ງທຳອິດຂອງຍຸກສະໄໝໃໝ່ທີ່ຮັບຮູ້ສິດທິຂອງເສລີພາບທາງສາສະໜາຢ່າງເຕັມທີ່. ຫຼັກການພື້ນຖານຂອງອະນານິຄົມຂອງງໂຣເຈີ ວິລລຽມ ແມ່ນ “ມະນຸດທຸກຄົນຄວນມີເສລີພາບໃນການນະມັດສະການພຣະເຈົ້າຕາມຈິດສຳນຶກຜິດຊອບຂອງຕົນເອງ.” (ມາຕິນ, ເຫຼັ້ມ 5, ໜ້າ 354). ‘ໂຣດໄອແລນ’ ລັດນ້ອຍໆ ຂອງເພິ່ນ ໄດ້ກາຍເປັນບ່ອນລີ້ໄພຂອງຜູ້ຖືກກົດຂີ່ຂົ່ມເຫັງ ແລະ ໄດ້ຈະເລີນຮຸ່ງເຮືອງຂຶ້ນຈົນໃນທີ່ສຸດຫຼັກການພື້ນຖານເລື່ອງສິດທິບຸກຄົນ ແລະ ເສລີພາບທາງສາສະໜາໄດ້ກາຍເປັນເສົາຫຼັກຂອງສາທາລະນະລັດອາເມຣິກາ. {GC 295.1}

## {GC 295.2}

ໃນເອກະສານການປະກາດອິດສະຫຼະພາບບັນພະບຸລຸດຂອງພວກເຮົາໄດ້ຢືນຢັດເຖິງສິດທິຂອງພວກເຂົາວ່າ: “ພວກເຮົາຖືວ່າຄວາມຈິງເຫຼົ່ານີ້ເປັນຄວາມຈິງທີ່ປາກົດໃນຕົວມັນເອງ, ວ່າມະນຸດທັງປວງໄດ້ຖືກສ້າງຂຶ້ນມາເທົ່າທຽມກັນ; ພຣະຜູ້ສ້າງຊີວິດຊົງໃຫ້ມະນຸດທັງຫຼາຍມີສິດທິທີ່ຕິດມາກັບຕົວຕົນຂອງມະນຸດ ຮວມເຖິງສິດທິໃນຊີວິດ, ເສລີພາບ ແລະ ການສະແຫວງຫາຄວາມສຸກ.” ນອກຈາກນັ້ນລັດຖະທໍາມະນູນຍັງຮັບປະກັນຢ່າງຈະແຈ້ງທີ່ສຸດວ່າ ຈິດສຳນຶກຜິດຊອບເປັນສິ່ງສັກສິດທີ່ບໍ່ສາມາດລະເມີດໄດ້, ໂດຍກ່າວວ່າ: “ຕ້ອງບໍ່ມີການທົດສອບທາງສາສະໜາເພື່ອເປັນເງື່ອນໄຂໃນການດຳລົງຕໍາແໜ່ງໃດໆ ຝ່າຍພົນລະເຮືອນ ຫຼື ໜ້າທີ່ອັນເປັນສາທະລະນະພາຍໃຕ້ສະຫະລັດ.” “ສະພາແຫ່ງຊາດສະຫະລັດຈະຕ້ອງບໍ່ອອກກົດໝາຍໃດໆ ທີ່ກ່ຽວຂ້ອງກັບເລື່ອງສາສະໜາ ຫຼື ຫ້າມການນັບຖືສາສະໜາໃດ.” {GC 295.2}

## {GC 295.3}

“ຜູ້ຮ່າງລັດຖະທໍາມະນູນຮັບຮູ້ຫຼັກທໍາອັນເປັນນິຣັນວ່າຄວາມສໍາພັນລະຫວ່າງມະນຸດກັບພຣະເຈົ້າຂອງຕົນແມ່ນເລື່ອງທີ່ເໜືອກົດໝາຍຂອງມະນຸດ ແລະ ສິດທິຂອງຄວາມສຳນຶກຜິດຊອບເປັນສິ່ງສັກສິດທີ່ບໍ່ສາມາດລະເມີດໄດ້. ສັດຈະທຳຂໍ້ນີ້ບໍ່ຕ້ອງອາໄສການອະທິບາຍເປັນເຫດເປັນຜົນ ເພາະວ່າມະນຸດເຮົາທຸກຄົນຮັບຮູ້ພາຍໃນໃຈຕົວເອງຢູ່ແລ້ວ. ການສຳນຶກເຖິງສັດຈະທຳຂໍ້ນີ້ທີ່ທ້າທາຍກົດໝາຍຂອງມະນຸດ ໄດ້ເປັນກຳລັງໃຈກັບບັນດາຄົນທັງຫຼາຍທີ່ຖືກຂ້າ ຫຼື ຖືກທໍລະມານຍ້ອນຄວາມເຊື່ອ. ພວກເຂົາຮູ້ສຶກວ່າໜ້າທີ່ຂອງຕົນທີ່ມີຕໍ່ພະເຈົ້າສຳຄັນກວ່າກົດລະບຽບຂອງມະນຸດ ແລະ ມະນຸດບໍ່ສາມາດໃຊ້ສິດອໍານາດເໜືອຈິດສຳນຶກຜິດຊອບຂອງຕົນ. ນີ້ເປັນຫຼັກການທີ່ເກີດມາພ້ອມກັບຄົນເຊິ່ງບໍ່ມີສິ່ງໃດອາດລຶບລ້າງໄດ້.” (ເອກະສານລັດທະສະພາສະຫະລັດອາເມຣິກາ), ໝວດທີ 200, ສະບັບເລກທີ 271). {GC 295.3}

## {GC 296.1}

### ສັງຄົມທີ່ຈະເລີນສຸກຍ້ອນພຣະຄຳພີ

ເມື່ອຂ່າວໄດ້ແຜ່ລາມໄປທົ່ວທຸກປະເທດໃນຢູໂຣບວ່າມີແຜ່ນດິນທີ່ມະນຸດທຸກຄົນສາມາດກິນໝາກຜົນຈາກເຮື່ອແຮງຂອງຕົນເອງ ແລະ ເຮັດຕາມຈິດສຳນຶກຜິດຊອບຂອງຕົນ ກໍມີຫຼາຍພັນຄົນຫຼັ່ງໄຫຼໄປສູ່ທະວີບອາເມຣິກາເໜືອ. ມີການສ້າງຕັ້ງອະນານິຄົນຫຼາຍແຫ່ງຂຶ້ນຢ່າງໄວວາ. “ຢູ່ແມັສຊາຊູເສັດມີການອອກກົດໝາຍພິເສດ ວ່າ ຈະໃຊ້ເງິນພາສີປະຊາຊົນເພື່ອເປັນທຶນຕ້ອນຮັບ ແລະ ຊ່ວຍເຫຼືອຄຣິສຕຽນທຸກຊົນຊາດທີ່ຈະຂ້າມມະຫາສະໝຸດອັດລັງຕິກມາ ‘ເພື່ອໜີຈາກສົງຄາມ, ຄວາມອຶດຢາກ ຫຼື ການຖືກ ກົດຂີ່ຂົ່ມເຫັງ. ດັ່ງນັ້ນ ຈຶ່ງມີກົດລະບຽບຮັບຜູ້ຫຼົບໜີ ແລະ ຜູ້ທີ່ຖືກບີບບັງຄັບມາເປັນແຂກຂອງອະນານິຄົມນັ້ນ.” (ມາຕິນ, ເຫຼັ້ມ 5, ໜ້າ 417). 20 ປີຫຼັງຈາກການລົງຈອດເຮືອເປັນຄັ້ງທໍາອິດທີ່ພີມັດ (Plymouth) ມີກຸ່ມປິນກຣິມຫຼາຍພັນຄົນມາຕັ້ງຖິ່ນຖານຢູ່ເຂດນິວອິງແລນ. {GC 296.1}

## {GC 296.2}

“ຄົນເຫຼົ່ານີ້ພໍໃຈທີ່ຈະໃຊ້ຊີວິດແບບຫາເຊົ້າກິນຄ່ຳໂດຍຕ້ອງປະຫຍັດ ແລະ ເຮັດວຽກໜັກ” ເພື່ອຈະໄດ້ຕາມຄວາມປະສົງທີ່ໝຸ້ງໝາຍ. ພວກເຂົາບໍ່ຫວັງສິ່ງໃດຈາກແຜ່ນດິນ ນອກຈາກໝາກຜົນທີ່ສົມຄວນແກ່ເຮື່ອແຮງຂອງຕົນ. ບໍ່ໄດ້ເພີ້ຝັນເຖິງເສັ້ນທາງທີ່(ປູ)ດ້ວຍກີບດອກກະຫຼາບ… ພວກເຂົາພໍໃຈກັບລະບົບການປົກຄອງທີ່ພັດທະນາຢ່າງຊ້າ ແຕ່ຕໍ່ເນື່ອງ. ເຂົາທັງຫຼາຍອົດທົນ ແລະ ທົນອົນຕໍ່ຄວາມຂາດແຄນໃນດິນແດນປ່າດົງ ແລະ ຫົດນ້ຳໃຫ້ຕົ້ນໄມ້ແຫ່ງເສລີພາບດ້ວຍນ້ໍາຕາ ແລະ (ເມັດ/ຢາດ)ເຮື່ອຂອງພວກເຂົາເອງ ຈົນຕົ້ນໄມ້ນັ້ນໄດ້ລົງຮາກເລິກລົງໄປໃນ(ແຜ່ນ)ດິນ.” {GC 296.2}

## {GC 296.3}

ຄົນເຫຼົ່ານີ້ຖືເອົາພຣະຄຳພີເປັນຮາກຖານແຫ່ງຄວາມເຊື່ອ, ເປັນແຫຼ່ງສະຕິປັນຍາ ແລະ ເປັນ(ທຳມະນູນ/ບົດບັນຍັດ)(ແຫ່ງ/ຂອງ)ເສລີພາບ. ມີການເອົາໃຈໃສ່ສອນຫຼັກທໍາຂອງພຣະຄຳພີ້ຢູ່ບ້ານ, ຢູ່ໂຮງຮຽນ ແລະ ຢູ່ໃນຄຣິສຕະຈັກ, ຜົນຂອງຫຼັກທຳເຫຼົ່ານັ້ນຈຶ່ງປາກົດອອກມາ ຄືການຮູ້ຈັກປະຫຍັດ, ສະຕິປັນຍາ, ຄວາມບໍຣິສຸດ ແລະ ການບັງຄັບຕົນ. ຄົນໜຶ່ງອາດອາໄສຢູ່ໃນນິຄົມຂອງຊາວຄະນະປູຣິຕັນເປັນເວລາຫຼາຍປີ ໂດຍ, “ບໍ່ເຫັນຄົນຂີ້ເມົາ, ບໍ່ໄດ້ຍິນຄໍາຫຍາບຄາຍ ຫຼື ພົບກັບຄົນຂໍທານ.” (ບານຄຣອບ, ພາກ 10, ບົດ 19, ວັກ 25). ພວກເຂົາພິສູດວ່າຫຼັກການຂອງພຣະຄຳພີເປັນສິ່ງເຄື່ອງປົກປ້ອງຄວາມຍິ່ງໃຫຍ່ຂອງຊາດທີ່ແນ່ນອນທີ່ສຸດ. ບັນດາອະນານິຄົນທີ່ອ່ອນແອ ແລະ ເຫີນຫ່າງຈາກກັນນັ້ນໄດ້ເຕີບໂຕຂຶ້ນມາເປັນສະຫະພັນລັດທີ່ມີອໍານາດເຂັ້ມແຂງ, ຈົນຊາວໂລກສັງເກດ ແລະ ປະຫຼາດໃຈກັບຄວາມສະຫງົບສຸກ ແລະ ຄວາມຈະເລີນຮຸ່ງເຮືອງຂອງ “ຄຣິສຕະຈັກທີ່ບໍ່ມີສັນຕະປາປາ ແລະ ລັດທີ່ບໍ່ມີກະສັດ.” {GC 296.3}

## {GC 296.4}

ແຕ່ມີຄົນຈໍານວນຫຼວງຫຼາຍຂີ່ເຮືອຂ້າມມາທີ່ອາເມຣິກາ ໂດຍມີແຮງຈູງໃຈທີ່ແຕກຕ່າງຢ່າງໃຫຍ່ຫຼວງຈາກພວກປິນກຣິມກຸ່ມທໍາອິດ. ເຖິງແມ່ນວ່າຄວາມເຊື່ອ ແລະ ຄວາມບໍຣິສຸດດັ້ງເດີມຍັງຜົນຫຼໍ່ແຫຼມສັງຄົມຢ່າງກວ້າງຂວາງ ແຕ່ອິດທະພົນເຫຼົ່ານີ້ໜ້ອຍລົງເລື່ອຍໆ ເມື່ອຄົນທີ່ສະແຫວງຫາຜົນປະໂຫຍດຝ່າຍໂລກເພີ່ມຈຳນວນຂຶ້ນ. {GC 296.4}

## {GC 297.1}

### ຈາກການປະຕິຮູບສູ່ການຖອຍຫລັງ

ກົດລະບຽບທີ່ຊາວອະນານິຄົມຕັ້ງຂຶ້ນໃນເບື້ອງຕົ້ນ ເຊິ່ງກຳນົດວ່າ ມີແຕ່ສະມາຊິກຄຣິສຕະຈັກເທົ່ານັ້ນທີ່ມີສິດລົງຄະແນນສຽງ ຫຼືດໍາລົງຕໍາແໜ່ງຝ່າຍປົກຄອງນັ້ນ ນຳໄປສູ່ຜົນອັນຮ້າຍແຮງທີ່ສຸດ. ມີການຮັບເອົາມາດຕະການດັ່ງກ່າວເພື່ອປົກປັກຮັກສາຄວາມບໍຣິສຸດຂອງລັດ, ແຕ່ຜົນທີ່ຕາມມາຄືຄວາມເສື່ອມເສຍຂອງຄຣິສຕະຈັກ. ເມື່ອການອ້າງສາສະໜາເປັນເງື່ອນໄຂຂອງການມີສິດເລືອກຕັ້ງ ແລະ ການດຳລົງຕໍາແໜ່ງ, ຈຶ່ງມີຫຼາຍຄົນເຂົ້າເປັນສະມາຊິກຄຣິສຕະຈັກຍ້ອນຢາກໄດ້ຜົນປະໂຫຍດຝ່າຍໂລກ ແຕ່ບໍ່ມີການປ່ຽນແປງໃນໃຈເລີຍ. ໃນທີ່ສຸດຄຣິສຕະຈັກຈຶ່ງປະກອບດ້ວຍສະມາຊິກເຊິ່ງສ່ວນຫຼາຍບໍ່ໄດ້ກັບໃຈ ແລະ ແມ່ນແຕ່ໃນກຸ່ມສາສະໜາຈານກໍມີຫຼາຍຄົນທີ່ຢຶດຖືຄວາມຜິດນີ້ໂດຍພວກເຂົາບໍ່ຮູ້ຈັກຣິດອໍານາດຂອງພຣະວິນຍານບໍຣິສຸດທີ່ສາມາດຟື້ນຟູຈິດວິນຍານ. ສະນັ້ນຈຶ່ງເປັນຫຼັກຖານອີກຢ່າງໜຶ່ງທີ່ພິສູດເຖິງຜົນອັນຊົ່ວຮ້າຍ, ຕາມທີ່ປາກົດຢູ່ໃນປະຫວັດສາດຄຣິສຕະຈັກຕັ້ງແຕ່ສະໄໝຈັກກະພັດຄອນສະຕັນຕິນຈົນເຖິງປະຈຸບັນວ່າ, ການພະຍາຍາມພັດທະນາຄຣິສຕະຈັກໂດຍອາໄສຄວາມຊ່ວຍເຫຼືອຈາກອຳນາດລັດລ້ວນແຕ່ສົ່ງຜົນທີ່ເສຍຫາຍ, ແຕ່ຂ່າວປະເສີດເປັນເລື່ອງຂອງພຣະເຢຊູຜູ້ຊົງກ່າວວ່າ: “ອານາຈັກຂອງເຮົາບໍ່ເປັນຂອງໂລກນີ້.” (ໂຢຮັນ 18:36). ການຮ່ວມມືລະຫວ່າງຄຣິສຕະຈັກກັບອຳນາດລັດ, ແມ່ນແຕ່ເລັກໜ້ອຍທີ່ສຸດ ແລະ ແມ່ນວ່າມັນເບິ່ງຄືເປັນຫົນທາງທີ່ຈະນຳໃຫ້ຊາວໂລກຂະຫຍັບມາຫາຄຣິສຕະຈັກ, ແຕ່ໃນຄວາມເປັນຈິງ ມັນນຳຄຣິສຕະຈັກໃຫ້ຂະຫຍັບໄປຫາຊາວໂລກຕ່າວຫາກ. {GC 297.1}

## {GC 297.2}

ຫຼັກທໍາອັນຍິ່ງໃຫຍ່ທີ່ໂຣບິນສັນ ແລະ ໂຣເຈີ ວິນລຽມສອນຢ່າງຈິງນັ້ນ ຄື 1) ຄວາມເຂົ້າໃຈໃນສັດຈະທຳເປັນສິ່ງທີ່ຕ້ອງພັດທະນາຂຶ້ນຕາມລຳດັບ ແລະ 2) ຄຣິສຕຽນຄວນມີຄວາມພ້ອມທີ່ຈະຮັບເອົາແສງສະຫວ່າງທັງໝົດທີ່ຈະສ່ອງອອກມາຈາກພຣະຄຳອັນສັກສິດຂອງພຣະເຈົ້າ, ແຕ່ລູກຫຼານພາກັນລືມຫຼັກທຳນີ້. ເຖິງແມ່ນວ່າບັນດາຄຣິສຕະຈັກໂປຣແຕັສຕັງໃນອາເມຣິກາ ແລະ ໃນເອີຣົບດ້ວຍ ໄດ້ຮັບພຣະພອນຈາກການປະຕິຮູບຄັ້ງໃຫຍ່ແຫ່ງສະຕະວັດທີ 16, ແຕ່ພວກເຂົາບໍ່ໄດ້ສານຕໍ່ໃນການປະຕິຮູບ. ເຖິງແມ່ນວ່າມີຜູ້ຊາຍທີ່ສັດຊື່ບາງຄົນຂຶ້ນມາເປັນບາງຄັ້ງບາງຄາວ, ເພື່ອປະກາດຄວາມຈິງໃໝ່ ແລະ ເປີດໂປງຄວາມເທັດທີ່ໄດ້ຮັບຄວາມນິຍົມເປັນເວລາດົນນານ, ແຕ່ຄົນສ່ວນໃຫຍ່ເໝືອນຊາວຢິວໃນສະໄໝຂອງພຣະຄຣິສ ຫຼື ພວກຝ່າຍສັນຕະປາປາໃນສະໄໝຂອງລູເທີ, ພວກເຂົາພໍໃຈທີ່ຈະເຊື່ອດັ່ງທີ່ບັນພະບຸລຸດເຄີຍເຊື່ອ ແລະ (ດຳເນີນ/ໃຊ້)ຊີວິດເໝືອນດັ່ງປູ່ຫຍ້າຕາຍາຍ. ການນັບຖືສາສະໜາຈຶ່ງເສື່ອມລົງເຖິງສະພາບທີ່ເນ້ນແຕ່ຮູບແບບພາຍນອກ ແລະ ພິທີກຳ; ສະນັ້ນຄວາມເທັດ ແລະ ຄວາມງົມງວາຍທີ່ຄຣິສຕະຈັກຄົງປະຖິ້ມຖ້າຫາກວ່າຍັງດຳເນີນຕາມແສງແຫ່ງພຣະຄຳຂອງພຣະອົງ ຈຶງຖະໜອມຮັກສາເອົາໄວ້. ດັ່ງນີ້ແຫຼະອະດົມການທີ່ກະຕຸ້ນຂະບວນການປະຕິຮູບນັ້ນຈຶ່ງຄ່ອຍມອດລົງ ຈົນຄຣິສຕະຈັກທັງຫຼາຍຝ່າຍໂປຣແຕັສຕັງຕ້ອງການໃຫ້ມີການປະຕິຮູບເກືອບຈະເທົ່າກັບຄຣິສຕະຈັກໂຣມໃນສະໄໝຂອງລູເທີ. ມີການນິຍົມຝ່າຍໂລກແບບດຽວກັນ ແລະ ຄວາມເປັນອຳມະພາດຝ່າຍຈິດວິນຍານເໝືອນກັນ, ມີການເຄົາລົບນັບຖືຄວາມຄິດເຫັນຂອງມະນຸດເຊິ່ງຄ້າຍຄືກັນ ແລະ ການເອົາທິດສະດີຂອງມະນຸດມາຕັ້ງແທນພຣະຄຳຂອງພຣະເຈົ້າເໝືອນຄຣິສຕະຈັກໂຣມ. {GC 297.2}

## {GC 298.1}

ການແຜ່ກະຈາຍພຣະຄຳພີຢ່າງກວ້າງຂວາງໃນຕອນຕົ້ນຂອງສະຕະວັດທີ 19 ແລະ ຄວາມສະຫວ່າງອັນໃຫຍ່ຫຼວງທີ່ສ່ອງມາຈາກພຣະຄຳພີມາສູ່ຊາວໂລກນັ້ນ ບໍ່ໄດ້ສົ່ງຜົນໃຫ້ຄົນພັດທະນາຄວາມເຂົ້າໃຈໃນສັດຈະທຳ ຫຼື ໃຫ້ຄົນມີປະສົບການໃນຊີວິດເຖິງຜົນຂອງການນັບຖືສາສະໜາ. ຊາຕານບໍ່ສາມາດເຮັດຄືໃນສະໄໝກ່ອນທີ່ເຊື່ອງພຣະຄໍາຂອງພຣະເຈົ້າໄວ້ຈາກປະຊາຊົນ, ເພາະມີການນຳພຣະຄຳພີແຈກຈຳໜ່ອຍຈົນທຸກຄົນສາມາດເຂົ້າເຖິງພຣະຄຳພີໄດ້; ສະນັ້ນເພື່ອບັນລຸວັດຖຸປະສົງ ມັນຈຶ່ງນຳຄົນໃຫ້ຕີຄ່າພຣະຄຳພີໄວ້ຕ່ຳ. ມະນຸດລະເລີຍທີ່ຈະຄົ້ນຫາພຣະຄໍາພີ, ດ້ວຍເຫດນີ້ພວກເຂົາຈຶ່ງຍັງຄົງຍອມຮັບເອົາຄຳອະທິບາຍທີ່ຜິດພ້ຽນ ແລະ ຍັງຢຶດເອົາຄຳສອນທີ່ບໍ່ມີການສະໜັບສະໜູນຈາກພຣະຄໍາພີ. {GC 298.1}

## {GC 298.2}

ເມື່ອເຫັນວ່າ ຄວາມພະຍາຍາມທຳລາຍຄວາມຈິງດ້ວຍການຂົ່ມເຫັງບໍ່ໄດ້ຜົນ, ຊາຕານຈຶ່ງຫັນມາໃຊ້ວິທີການຍິນຍອມອີກ ເພາະເປັນວິທີທີ່ເຄີຍໃຊ້ໃນການນຳໃຫ້ຄົນຫຼົງຈາກຄວາມຈິງຄັ້ງໃຫຍ່ ເຊິ່ງນຳໄປສູ້ການສ້າງຕັ້ງຄຣິສຕະຈັກໂຣມ. ຮອບນີ້ມັນບໍ່ໄດລໍ່ຄຣິສຕຽນໃຫ້ມາຜູກມິດກັບຄົນທີ່ຂາບໄຫວ້ຮູບເຄົາລົບ ແຕ່ໃຫ້ຈັບມືກັບຄົນທີ່ອຸທິດຕົນໃຫ້ກັບສິ່ງຂອງຝ່າຍໂລກ ເພາະຄົນເຫຼົ່ານັ້ນໄດ້ພິສູດຕົວວ່າ ເປັນພວກທີ່ໄຫວ້ນະມັດສະການວັດຖຸສົ່ງຂອງເໝືອນພວກທີ່ຂາບໄຫວ້ຕໍ່ຮູບປັ້ນນັ້ນເອງ. ຜົນຂອງການຮ່ວມມືນີ້ຮ້າຍແຮງບໍໜ້ອຍໜ້າໄປກວ່າສະໄໝບູຮານ; ພວກເຂົາສົ່ງເສີມຄວາມຍິງທະນົງຕົວ ແລະ ຄວາມຫຼູຫຼາຟຸ້ມເຟືອຍໂດຍເອົາສາສະໜາມາບັງໜ້າ, ຄຣິສຕະຈັກທັງຫຼາຍຈຶ່ງເສື່ອມໂຊມລົງ. ຊາຕານຍັງສືບຕໍ່ບິດເບືອນຄຳສອນຂອງພຣະຄຳພີ ແລະ ທຳນຽມປະຕິບັດເຊິ່ງເປັນເຫດໃຫ້ຄົນນັບລ້ານຕ້ອງພິນາດນັ້ນກຳລັງຢັ່ງຮາກລົງເລິກ. ຄຣິສຕະຈັກທັງສະໜັບສະໜູນ ທັງປົກປ້ອງທຳນຽມເຫຼົ່ານີ້ແທນທີ່ຈະຕໍ່ສູ້ເພື່ອ “ຄວາມເຊື່ອເຊິ່ງຄັ້ງໜຶ່ງພຣະເຈົ້າຂົງມອບໄວ້ແກ່ວິສຸດທິຊົນ.” (ຢູດາ 1:3 TKJV). ຫຼັກທໍາທີ່ພວກນັກປະຕິຮູບໄດ້ທຸ້ມເທກຳລັງ ແລະ ຍອມທົນທຸກທໍລະມານເພື່ອສະໜັບສະໜູນນັ້ນ ຈຶ່ງເສື່ອມລົງຢ່າງນີ້ແຫຼະ. {GC 298.2}
