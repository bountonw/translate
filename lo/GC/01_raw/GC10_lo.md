---
chapter:
  number: 10
  title:
    lo: ຂະບວນການປະຕິຮູບສືບຕໍ່ໃນປະເທດເຢຍລະມັນ
    en: Progress of Reform in Germany
---

## {GC 185.1}

### ລູເທີຫາຍຕົວໄປ

ຄົນທົ່ວອານາຈັກເຢຍລະມັນຕົກໃຈເປັນຫ່ວງທີ່ລູເທີຫາຍຕົວຢ່າງເລິກລັບ, ໃນທຸກບ່ອນທຸກສະທານທີ່ຈະໄດ້ຍິນຄົນຖາມເຖິງເພິ່ນ. ມີຂ່າວລື(ທີ່ເວີ້ທີ່ສຸດ)ແພ່ສະພັດ ແລະມີຫຼາຍຄົນເຊື່ອວ່າເພິ່ນຖືກຂ້າ, ມີການຄ່ຳຄວນໄວ້ທຸກຄັ້ງໃຫຍ່ ບໍ່ພຽງແຕ່ຈາກຜູ້ທີ່ປະກາດຕົວເປັນມິດ ແຕ່ຈາກຫຼາຍພົນຄົນທີ່ຍັງບໍ່ໄດ້ເປີດເຜີຍຈູດຢືນທີ່ສະໜັບສະໜູນຂະບວນການປະຕິຮູບອີກດ້ວຍ. ມີຫຼາຍຄົນປະຕິຍານຕົນວ່າຈະແກ້ແຄ້ນເລື່ອງການຕາຍຂອງເພິ່ນ. {GC 185.1}

## {GC 185.2}

ຜູ້ນຳຝ່າຍຄຣິສຕະຈັກໂຣມເກີດຄວາມສະທ້ານຢ້ານກົວທີ່ເຫັນວ່າກະແສຕໍຕ້ານພວກເຂົານັ້ນຮຸນແຮງຫຼາຍ. ເຖິງແມ່ນໃນເບື້ອງຕົ້ນພວກເຂົາຮູ້ສຶກດີໃຈກັບຂ່າວທີ່ວ່າລູເທີຄົງເສຍຊີວິດແລ້ວ, ແຕ່ໃນບໍ່ຊ້າພັດປາຖະໜາທີ່ຈະຫຼົບຊ່ອນຈາກຄວາມໂກດຮ້າຍຂອງປະຊາຊົນ. ພວກສັດຕູຂອງລູເທີຮູ້ສຶກວ່າ ການກະທຳທີ່ກ້າຫານທີ່ສຸດຂອງເພິ່ນໃນຂະນະທີ່ເພິ່ນຍັງເຄື່ອນໄຫວຢູ່ ບໍ່ໄດ້ລົບການພວກເຂົາເທົ່າກັບຕອນນີ້ທີ່ເພິ່ນບໍ່ຢູ່ແລ້ວ. ບັດນີ້ຄົນທີ່ເຄີຍຮູ້ສຶກໃຈຮ້າຍ ແລະພະຍາຍາມທຳລາຍນັກປະຕິຮູບຜູ້ຫານກ້າ ກັບຮູ້ສຶກຢ້ານໃນເມື່ອເພິ່ນຖືກຂັງຢ່າງຊ່ວຍເຫຼືອຕົວເອງບໍ່ໄດ້. ມີຄົນໜຶ່ງກ່າວວ່າ: “ມີທາງດຽວທີ່ຈະຊ່ວຍຊີວິດຂອງພວກເຮົາໄດ້, ນັ້ນຄືການ(ໄຕຄົບໄຟ) ແລະຊອກຫາລູເທີໄປທົ່ວໂລກ ແລ້ວນຳພາລາວກັບມາທີ່ປະຊາຊົນທັງຊາດທີ່ກຳລັງຮຽກຮ້ອງລາວ.” (ໂດບິນເຍ, ເຫຼັ້ມ 9, ບົດ 1). ຄຳປະກາດຂອງຈັກກະພັດເບິ່ງຄືເປັນໝັນ. ພວກທະນາຍຂອງສັນຕະປາປາໂມຫາເປັນຟືນເປັນໄຟທີ່ເຫັນຄົນເອົາໃຈໃສ່ຄຳປະກາດຂອງຈັກກະພັດໜ້ອຍກວ່າຊະຕາຊີວິດຂອງລູເທີ. {GC 185.2}

## {GC 185.3}

ຂ່າວທີ່ລູເທີປອດໄພແຕ່ຖືກຂັງນັ້ນຊ່ວຍສະຫງົບຄວາມຢ້ານກົວຂອງປະຊາຊົນ ແລະໃນຂະນະດຽວກັນກໍຍິ່ງເຮັດໃຫ້ພວກເຂົາມີຄວາມກະຕືລືລົນໃນການສະໜັບສະໜູນເພິ່ນ. ປະຊາຊົນພາກັນອ່ານງານຂຽນຂອງເພິ່ນດ້ວຍຄວາມຢາກຮູ້ຢາກຮຽນຫຼາຍກວ່າທີ່ເຄີຍ. ມີຄົນຈຳນວນຫຼວງຫຼາຍເຂົ້າຮ່ວມໃນຂະບວນການຂອງນັກປະຕິຮູບຜູ້ກ້າຫານ ທີ່ປົກປ້ອງພຣະຄຳຂອງພຣະເຈົ້າທ່າມກາງການສ່ຽງໄພ. ຂະບວນການປະຕິຮູບເຂັ້ມແຂງຂຶ້ນຕາມລຳດັບ. ເມັດພືດແຫ່ງຄວາມຈິງທີ່ລູເທີຫວ່ານແລ້ວນັ້ນໄດ້(ປົ່ງ)ຂຶ້ນໃນທຸກແຫ່ງ. ຖ້າສົມມຸດວ່າເພິ່ນຢູ່ເຮັດວຽກ ກໍຈະບໍ່ໄດ້ຜົນເທົ່າກັບທີ່ໄດ້ເມື່ອເພິ່ນບໍ່ຢູ່, ເພາະຄົນງານອື່ນຮູ້ສຶກວ່າຕົນຕ້ອງຮັບຜິດຊອບໃນເມື່ອຜູ້ນຳບໍ່ຢູ່. ຄົນເຫຼົ່ານີ້ໄດ້ຮັບການເສີມຄວາມເຊື່ອໃໝ່ ແລະມີຄວາມກະຕືລືລົ້ນກວ່າເດີມຈຶ່ງບາກບັ່ນໄປຂ້າງໜ້າດ້ວຍສິ້ນສຸດກຳລັງ ເພື່ອວຽກງານທີ່ລູເທີເລີ່ມຕົ້ນຢ່າງດີນັ້ນຈະບໍ່ໄດ້ຊະລໍລົງ. {GC 185.3} ດ້ວຍຄວາມເຊື່ອໃໝ່ແລະຄວາມຈິງໃຈ ເຂົາເຈົ້າໄດ້ມຸ່ງໄປໜ້າທີ່ຈະເຮັດທຸກຢ່າງດ້ວຍກຳລັງຂອງເຂົາເຈົ້າ, ເພື່ອວ່າວຽກງານທີ່ໄດ້ເລີ່ມຕົ້ນຢ່າງສູງສົ່ງຈະບໍ່ຖືກກີດຂວາງ. {GC 185.3}

## {GC 186.1}

### ຊາຕານນຳພາການປະຕິຮູບທີ່ປອມແປງ(Satan sends/brings/causes a false reformation)

ແຕ່ໃນຂະນະດຽວກັນນັ້ນຊາຕານກໍບໍ່ໄດ້ຢູ່ລ້າ, ບັດນີ້ມັນອົດສາທຳໃນສິ່ງດຽວທີ່ມັນພະຍາຍາມເຮັດທຸກຄັ້ງທີ່ມີຂະບວນການປະຕິຮູບ ກໍຄືຫຼອກລວງ ແລະທຳລາຍປະຊາຊົນໂດຍການສະເໜີຂະບວນການປະຕິຮູບທຽມເທັດແທນການປະຕິຮູບທີ່ແທ້ຈິງ. ມີພຣະຄຣິສທຽມເທັດໃນສະຕະວັດທຳອິດຂອງຄຣິສຕະຈັກສັນໃດ ກໍມີຜູ້ເຜີຍພຣະທຳທຽມເທັດໃນສະຕະວັດທີສິບຫົກສັນນັ້ນ. {GC 186.1}

## {GC 186.2}

ມີ(ຜູ້)ຊາຍຈຳນວນບໍ່ຫຼາຍທີ່ຮູ້ສຶກຊາບເຊິ້ງກັບກະແສຄວາມຕື່ນເຕັ້ນທີ່ກຳລັງຫຼາຍແຮງທ່າມກາງຄົນທີ່ນັບຖືສາສະໜາ(ໃນຂະນະນັ້ນ). ຄົນເຫຼົ່ານີ້(ທຶກທັກເອົາເອງ/ຫຼົງຕົວເອງ)ວ່າ ຕົນໄດ້ຮັບການສຳແດງເປັນພິເສດຈາກສະຫວັນ, ຕ່າງຄົນຕ່າງອ້າງວ່າຕົນໄດ້ຮັບມອບໝາຍຈາກພຣະເຈົ້າໃຫ້ສືບຕໍ່ການປະຕິຮູບທີ່ລູເທີເລີ່ມຕົ້ນຢ່າງອ່ອນແອນັ້ນຈົນສຳເລັດ. ແຕ່ໃນຄວາມເປັນຈິງພວກເຂົາກຳລັງພັງທຳລາຍວຽກງານຂອງລູເທີຕ່າງຫາກ, ເພາະພວກເຂົາປະຕິເສດຫຼັກການສຳຄັນທີ່ເປັນຮາກຖານຂອງຂະບວນການປະຕິຮູບຄັ້ງໃຫຍ່ນັ້ນ ກໍຄືພຣະຄຳຂອງພຣະເຈົ້າເປັນມາດຕະຖານທີ່ພຽງພໍສຳລັບຄວາມເຊື່ອ ແລະ(ການດຳລົງຊີດ/ປະພຶດປະຕິບັດ). ແທນທີ່ຈະໃຫ້ພຣະຄຳອັນບໍ່ມີຜິດພາດຂອງພຣະເຈົ້ານຳທາງຊີວິດ ພວກເຂົາຕັ້ງມາດຕະຖານທີ່ບໍ່ແນ່ນອນ ຄືຄວາມຮູ້ສຶກ ແລະຈິນຕະນາການຂອງຕົນເອງ. ພຣະຄຳພີເປັນເຄື່ອງກວດກາຄົ້ນພົບຄວາມເທັດທຽມ, ການທີ່ພວກເຂົາເອົາພຣະຄຳພີອອກໄປເປັນການເປີດປະຕູໃຫ້ຊາຕານເຂົ້າມາຄວບຄຸມຈິດໃຈຕາມຄວາມປາຖະໜາຂອງມັນ. {GC 186.2}

## {GC 186.3}

ຄົນໜຶ່ງໃນພວກຜູ້ເຜີຍພຣະທຳເທັດອ້າງວ່າຕົນໄດ້ຮັບການສັ່ງສອນຈາກທູດສະຫວັນຄັບຣີເອນ (Gabriel). ລູກສິດຄົນໜຶ່ງຂອງລາວປະການຮຽນ ແລະປະກາດວ່າພຣະເຈົ້າເອົງຊົງໃຫ້ສະຕິປັນຍາໃຫ້ຕົນສາມາດອະທິບາຍພຣະຄຳຂອງພຣະອົງ. ຄົນທີ່ມີທຳມະຊາດຄັ່ງໄຄ້ສຸດໂຕງກໍເຂົ້າຮ່ວມກັບພວກເຂົາ. ການເຄື່ອນໄຫວຂອງພວກຄັ່ງໄຄ່ເຫຼົ່ານີ້ສ້າງຄວາມຕື່ນຕ້ານກັບປະຊາຊົນບໍ່ໜ້ອຍ. ການເທດສະໜາຂອງລູເທີໄດ້ປຸກປະຊາຊົນທົ່ວໄປໃຫ້ຕື່ນຂຶ້ນສຳນຶກວ່າຈຳເປັນຕ້ອງມີການປະຕິຮູບ, ບັດນີ້ບາງຄົນທີ່ຈິງໃຈຖືກຊັກຈູງໃຫ້ຫຼົງຕາມພວກຜູ້ເຜີຍພຣະທຳຄົນໃໝ່. {GC 186.3}

## {GC 187.1}

ພວກຜູ້ນຳການເຄື່ອນໄຫວນີ້ເດີນທາງໄປທີ່ເມືອງວິດເທັນເບີກ ແລະຂໍຮ້ອງເມລັງໂທນກັບເພື່ອນຮ່ວມງານຂອງລາວໃຫ້ເຊື່ອຄຳສອນຂອງພວກເຂົາ ໂດຍກ່າວວ່າ: “ພຣະເຈົ້າຊົງໃຊ້ພວກເຂົາມາເພື່ອອົບລົມສັ່ງສອນປະຊາຊົນ. ເຮົາໄດ້ສົນທະນາກັບອົງພຣະຜູ້ເປັນເຈົ້າໂດງ(ກົງ), ເຮົາຈຶ່ງຮູ້ລ້ວງໜ້າວ່າຈະເກີດຫຍັງຂຶ້ນ. ສະຫຼຸບງ່າຍໆວ່າ ພວກເຮົາເປັນອັກຄະສາວົກ ແລະເປັນຜູ້ເຜີຍພຣະທຳ, ພວກເຮົາຈຶ່ງຂໍອຸທອນຕໍ່ ດຣ. ລູເທີ.” (ໂດບິນເຍ, ເຫຼັ້ມ 9, ບົດ 7). {GC 187.1}

## {GC 187.2}

ຝ່າຍພວກນັກປະຕິຮູບຕົກຕະລຶງ ແລະ ສັບສົນ ເພາະອັນນີ້ເປັນສິ່ງໃໝ່ທີ່ພວກເຂົາບໍ່ເຄີຍປະສົບພົບພໍ້ມາກອນ ຈຶ່ງບໍ່ຮູ້ວ່າຄວນດຳເນີນການແນວໃດ. ເມລັງໂທນກ່າວວ່າ: “ມີວິນຍານພິເສດຢູ່ໃນຄົນເຫຼົ່ານີ້ແທ້ ແຕ່ເປັນວິນຍານຫຍັງ?… ດ້ານໜຶ່ງເຮົາຕ້ອງລະວັງທີ່ຈະບໍ່ດັບພຣະວິນຍານຂອງພຣະເຈົ້າ, ແຕ່ໃນອີກອ້ານໜຶ່ງເຮົາຕ້ອງລະວັງບໍ່ໃຫ້ວິນຍານຈາກຊາຕານຊັກຈູງໃຫ້ຫຼົງຜິດ.” (ໂດບິນເຍ, ເຫຼັ້ມ 9, ບົດ 7). {GC 187.2}

## {GC 187.3}

### ຜົນຂອງຄຳສອນໃໝ່ປາກົດ

ບໍ່ຊ້າຜົນຂອງຄຳສອນໃໝ່ນີ້ກໍປາກົດໃຫ້ເຫັນ. ປະຊາຊົນຖືກນຳໃຫ້ບໍ່ໃສ່ໃຈໃນພຣະຄຳພີ, ແລະບາງຄົນກໍບໍ່ອ່ານເລີຍ. ເກີດຄວາມວຸ້ນວ້າຍໃນພວກສະຖາບັນການສຶກສາ, ນັກສຶກສາບໍ່ຍອມຟັງກົດລະບຽບ, ປະການຮ່ຳຮຽນ, ແລະພາກັນຖອນຕົວອອກຈາກມະຫາວິທະຍາໄລ. ຄົນທັງຫຼາຍທີ່ຄິດວ່າຕົນມີຄວາມສາມາດທີ່ຈະຟື້ນຟູ ແລະຄວບຄຸມວຽກງານການປະຕິຮູບໄດ້ແຕ່ນຳຂະບວນການປະຕິຮູບນັ້ນໄປເຖິງຂອງເຫວແຫ່ງຄວາມພິນາດ. ບັດນີ້ພວກທີ່ສະໜັບສະໜູນຄຣິສຕະຈັກໂຣມໄດ້ຄວາມໝັ້ນໃຈຄືນມາ ຈຶ່ງຮ້ອງ(ອອກມາ)ດ້ວຍຄວາມດີອົກດີໃຈວ່າ: “ມາເດີ້! ໃຫ້ພວກເຮົາສູ້ອີກຮອບດຽວ ແລ້ວທຸກຢ່າງຈະເປັນຂອງພວກເຮົາ.” (ໂດບິນເຍ, ເຫຼັ້ມ 9, ບົດ 7). {GC 187.3}

## {GC 187.4}

ໃນຂະນະນັ້ນລູເທີຍັງຢູ່ທີ່ວາດເບີກ, ເມື່ອໄດ້ຍິນຂ່າວຂອງເຫດການທີ່ເກີດຂຶ້ນຈຶ່ງກ່າວດ້ວຍຄວາມເປັນຫ່ວງວ່າ: “ຂ້າພະເຈົ້າຄາດໄວ້ສະເໝີວ່າ ຊາຕານຈະສົ່ງໄພພິບົດຕົວນີ້ມາໃຫ້ພວກເຮົາ.” (ໂດບິນເຍ, ເຫຼັ້ມ 9, ບົດ 7). ເພິ່ນເບິ່ງເຫັນທາດແທ້ຂອງຄົນເຫຼົ່ານີ້ທີ່ທຶກທັກວ່າເປັນຜູ້ເຜີຍພຣະທຳ ແລະເຫັນເຖິງຄວາມອັນຕະລາຍທີ່ຄຸກຄາມຂະບວນການເຜີຍແຜ່ສັດຈະທຳ. ການທີ່ສັນຕະປາປາ ແລະຈັກກະພັດຕໍ່ຕ້ານນັ້ນ ບໍ່ໄດ້ເຮັດໃຫ້ເພິ່ນລຳບາກໃຈເທົ່າກັບທີ່ເປັນຢູ່ໃນຂະນະນີ້. ສັດຕູທີ່ຮ້າຍກາດທີ່ສຸດຂອງຂະບວນການປະຕິຮູບມາຈາກພວກທີ່ອ້າງວ່າເປັນມິດ. ຫຼັກຄວາມຈິງທັງຫຼາຍທີ່ໃຫ້ເພິ່ນມີຄວາມຊົມຊື່ນຍິນດີ ແລະທີ່ໄດ້ເລົ່າໂລ້ມຈິດໃຈຂອງຕົນນັ້ນ ເປັນຄວາມຈິງດຽວກັນທີ່ກຳລັງຖືກໃຊ້ເພື່ອສ້າງຄວາມຂັດແຍ້ງ ແລະກໍ່ຄວາມວຸ້ນວາຍໃນຄຣິສຕະຈັກ. {GC 187.4}

## {GC 188.1}

ພຣະວິນບານຂອງພຣະເຈົ້າຊົງນຳລູເທີໃນວຽກງານການປະຕິຮູບຈົນເພິ່ນໄດ້ເຮັດໃນສິ່ງທີ່ເກີນຄວາມຄິດຂອງຕົນເອງ. ເພິ່ນບໍ່ໄດ້ຕັ້ງໃຈທີ່ຈະມາເຖິງຈູດຢືນເຫຼົ່ານັ້ນ ຫຼືໃຫ້ມີການປ່ຽນແປງຢ່າງໃຫຍ່ຫຼວງເຊັ່ນນີ້. ເພິ່ນເປັນພຽງເຄື່ອງມືໃນພຣະຫັດຂອງພຣະເຈົ້າຜູ້ຊົງຣິດທານຸພາບສູງສຸດ. ຢ່າງໃດກໍຕາມເພິ່ນກໍຢ້ານຕົວສັ່ນຢູ່ເລື້ອຍໆ ເພາະເປັນຫ່ວງຜົນວຽກງານຂອງຕົນ. ມີຄັ້ງໜຶ່ງເພິ່ນກ່າວວ່າ: “ຄຳສອນຂອງຂ້າພະເຈົ້າບໍ່ສາມາດເຮັດອັນຕະບລາຍໄດ້ ເພາະເປັນຂ່າວປະເສີດນັ້ນເອງ, ແຕ່ຖ້າຂ້າພະເຈົ້າຮູ້ວ່າຄຳສອນນັ້ນ(ໄດ້ສ້າງຄວາມເສີຍຫາຍ)ໃຫ້ຜູ້ໃດຜູ້ໜຶ່ງ, ຂ້າພະເຈົ້າຍິນດີຕາຍ 10 ເທື່ອ ແທນທີ່ຈະບໍ່ຖອນຄຳສອນນັ້ນ.” (ໂດບິນເຍ, ເຫຼັ້ມ 9, ບົດ 7). {GC 188.1}

## {GC 188.2}

ແລ້ວບັດນີ້ເມືອງວິດເທັນເບີກອັນເປັນສູນກາງຂອງຂະບວນການປະຕິຮູບກຳລັງຕົກຢູ່ພາຍໃຕ້ອິດທິພົນຂອງຄວາມຄັ່ງໄຄ້ ແລະສະພາບທີ່ໄຮ້ກົດໝາຍ. ສະພາບທີ່(ເປັນຕາຢ້ານ)ນີ້ບໍ່ໄດ້ເກີດຈາກຄຳສອນຂອງລູເທີ ແຕ່ທົ່ວອານາຈັກເຢຍລະມົນຝ່າຍພວກສັດຕູກ່າວຫາວ່າລູເທີເປັນເຫດ. ບ້າງຄັ້ງເພິ່ນທູນຖາມພຣະເຈົ້າດ້ວຍຈິດໃຈທີ່ຂົມຂື່ນວ່າ: “ຫຼືວ່າ ຂະບວນການປະຕິຮູບຄັ້ງສຳຄັນນີ້ຈະຈົບລົງພຽງເທົ່ານີ້ບໍ?” (ໂດບິນເຍ, ເຫຼັ້ມ 9, ບົດ 7). ແລ້ວໃນຂະນະທີ່ເພິ່ນ(ປັບທຸກກັບພຣະເຈົ້າດ້ວຍຄວາມຮ້ອນຮົນ(ຍິ່ງນັກ/ຫຼາຍທີ່ສຸດ)ມີສັນຕິສຸກຫຼັ່ງໄຫຼເຂົ້າມາໃນຈິດໃຈ. ເພິ່ນຈຶ່ງອະທິຖານຕໍ່ອີກວ່າ: “ວຽກງານນີ້ບໍ່ແມ່ນຂອງຂ້ານ້ອຍ ແຕ່ເປັນຂອງພຣະອົງ. ພຣະອົງຈະບໍ່ຍອມໃຫ້ງານນີ້ຖືກທຳລາຍໄດ້ຄວາມງົມງາຍ ຫຼືຄວາມຫຼົງໃລຄັ່ງໄຄ້.” ຢ່າງໃດກໍຕາມ, ເພິ່ນບໍ່ສາມາດຄິດນິ່ງເສີຍຕໍ່ໄປເມື່ອມີວິກິດເຊັ່ນນີ້, ເພິ່ນຈຶ່ງຕັ້ງໃຈກັບເມືອງວິດເທັນເບີກ. {GC 188.2}

## {GC 188.3}

ເພິ່ນສ່ຽງອອກເດີນໂດຍບໍ່ລໍຊ້າ. ໃນຂະນະນັ້ນທາງການປະກາດວ່າເພິ່ນຍັງເປັນບຸກຄົນຕ້ອງຫ້າມ. ພວກສັດຕູມີສິດທີ່ຈະຂ້າເພິ່ນໄດ້, ສ່ວນຜູ້ທີ່ສະໜັບສະໜູນກໍຖືກຫ້າມບໍ່ໃຫ້ຊ່ວຍເຫຼືອເພິ່ນ ຫຼື ໃຫ້ບ່ວນພັກ. ອຳນາດການປົກຄອງຂອງຈັກກະພັດກຳລັງໃຊ້ມາດຕະການເດັດຂາດກັບຜູ້ທີ່ເຊື່ອໃນຄຳສອນຂອງເພິ່ນ. ແຕ່ເມື່ອເຫັນວ່າຂະບວນການປະກາດຂ່າວປະເສີດກຳລັງເຂົ້າສູ່ອັນຕະລາຍ ເພິ່ນຈຶ່ງອອກໄປໃນພຣະນາມຂອງອົງພຣະຜູ້ເປັນເຈົ້າເພື່ອສູ້ຮົບຝ່າຍສັດຈະທຳ(ຄວາມຈິງ). {GC 188.3}

## {GC 188.4}

ລູເທີຂຽນຈົດໝາຍເຖິງເຈົ້າແຂງທີ່ລະບຸເຫດຜົນທີ່ເພິ່ນຕັ້ງໃຈອອກຈາກວາດເບີກວ່າ: “ຂໍລາຍງານໃຫ້(ເຈົ້ານາຍ)ຊາບວ່າ ຂ້າພະເຈົ້າກຳລັງຈະເດີນທາງໄປເມືອງວິດເທັນເບີກ ໂດຍຜູ້ທີ່ຮັບຮອງຄວາມປອດໄພນັ້ນຍິ່ງໃຫຍ່ກວ່າກະສັດ ແລະເຈົ້າແຂວງຄົນໃດ. ຂ້າພະເຈົ້າບໍ່ຄິດທີ່ຈະຂໍໃຫ້(ເຈົ້ານາຍ)ສະໜັບສະໜູນຂ້າພະເຈົ້າ ແລະແທນທີ່ຈະປາຖະໜາໃຫ້(ເຈົ້ານາຍ)ປົກປ້ອງຄຸ້ມຄອງຂ້າພະເຈົ້າ ຂ້າພະເຈົ້າເອງກໍປາຖະໜາປົກປ້ອງ(ເຈົ້ານາຍ). ຖ້າຂ້າພະເຈົ້າຮູ້ວ່າ(ເຈົ້ານາຍ)ສາມາດ ຫຼືມີໃຈທີ່ຈະປົກປ້ອງຂ້າພະເຈົ້າແລ້ວ ຂ້າພະເຈົ້າຈະບໍ່ໄປທີ່ເມືອງວິດເທັນເບີກເລີຍ. ບໍ່ມີດາບເຫຼັ້ມໃດທີ່ສາມາດຊຸກຍູ້ໃຫ້ຂະບວນການນີ້ສຳເລັດ. ພຣະເຈົ້າເທົ່ານັ້ນຕ້ອງເຮັດທຸກສິ່ງໂດຍປາສະຈາກຄວາມຊ່ວຍເຫຼືອ ຫຼືຄວາມເຫັນດີຂອງມະນຸດ. ຜູ້ທີ່ພຣະເຈົ້າຊົງສາມາດຄຸ້ມຄອງໃຫ້ດີທີ່ສຸດ ຄືຜູ້ທີ່ມີຄວາມເຊື່ອຫຼາຍທີ່ສຸດ.” (ໂດບິນເຍ, ເຫຼັ້ມ 9, ບົດ 8). {GC 188.4}

## {GC 189.1}

ລູເທີຂຽນຈົດໝາຍອີກສະບັບໜຶ່ງໃນຂະນະທີ່ເດີນທາງໄປເມືອງວິດເທັນເບີກທີ່ເພີ່ມຄວາມວ່າ: “ຂ້າພະເຈົ້າພ້ອມແລ້ວທີ່ຈະເຮັດໃຫ້(ເຈົ້ານາຍ)ບໍ່ພໍ່ໃຈ ແລະພ້ອມທີ່ຈະໃຫ້ມະນຸດທຸກຄົນໃນໂລກໂກດຮ້າຍ. ປະຊາຊົນຊາວເມືອງວິດເທັນເບີກເປັນລູກແກະຂອງຂ້າພະເຈົ້າບໍ່ແມ່ນບໍ? ພຣະເຈົ້າຊົງມອບໝາຍໃຫ້ຂ້າພະເຈົ້າເບິ່ງແຍງພວກເຂົາບໍ່ແມ່ນບໍ? ສະນັ້ນຖ້າຈະເປັນຂ້າພະເຈົ້າຄວນກ້າສ່ຽງຊີວິດເພື່ອຄົນເຫຼົ່ານີ້ບໍ່ແມ່ນບໍ? ຊ້ຳບໍ່ໜຳ, ຂ້າພະເຈົ້າຢ້ານວ່າຈະມີຄວາມວຸ້ນວາຍເກີດຂຶ້ນອານາຈັກໃນເຢຍລະມັນ ເຊິ່ງຈະເປັນເຫດໃຫ້ພຣະເຈົ້າລົງໂທດບ້ານເມືອງຂອງພວກເຮົາ.” (ໂດບິນເຍ, ເຫຼັ້ມ 9, ບົດ 7). {GC 189.1}

## {GC 189.2}

### ຣິດອຳນາດຂອງພຣະຄຳພີ

ລູເທີເລີ່ມລົງມືເຮັດວຽກຢ່າງລະມັດລະວັງ ແລະດ້ວຍຄວາມອ່ອນນ້ອມຖ່ອມຕົນ, ໃນຂະນະດຽວກັນກໍຍັງມີຄວາມໝັ້ນຄົງເດັດດຽວ. ເພິ່ນກ່າວວ່າ: “ສິ່ງທີ່ຄວາມຮຸນແຮງໄດ້ກໍ່ຂຶ້ນນັ້ນ ພວກເຮົາຕ້ອງໃຊ້ພຣະຄຳພີເພື່ອມ້າງທຳລາຍລົງດ້ວຍ. ຂ້າພະເຈົ້າຈະບໍ່ໃຊ້ອຳນາດການບີບບັງຄັບຕໍ່ຄົນທີ່ງົມງວາຍ ແລະຂາດຄວາມເຊື່ອ… ຈະຕ້ອງບໍ່ມີການບັງຄັບຜູ້ໃດ ເພາະວ່າເສຣີພາບເປັນ(ແກ່ນສານແທ້)ຂອງຄວາມເຊື່ອ.” (ໂດບິນເຍ, ເຫຼັ້ມ 9, ບົດ 8). {GC 189.2}

## {GC 189.3}

ໃນບໍ່ຊ້າຂ່າວທີ່ລູເທີກັບມາແລະຈະເທດສະໜານັ້ນດັງທົ່ວເມືອງວິດເທັນເບີກ. ຄົນຈາກທຸກສາລະທິດພາກັນມາຈົນໂບດເຕັມລົ້ນ. ລູເທີຂຶ້ນທຳມາດແລະສັ່ງສອນ ແລະຕັກເຕືອນວ່າກ່າວດ້ວຍສະຕິປັນຍາ ແລະຄວາມສຸພາບອ່ອນນ້ອມ. ເພິ່ນກ່າວເຖິງບາງຄົນທີ່ໃຊ້ຄວາມຮຸນແຮງເພື່ອໃຫ້ມີການຍົກເລີກພິທີສີນລະນຶກແບບຄຣິສຕະຈັກໂຣມວ່າ: {GC 189.3}

## {GC 189.4}

“ສີນລະນຶກແມ່ນສິ່ງທີ່ບໍ່ດີ, ພຣະເຈົ້າຊົງຕໍ່ຕ້ານມັນ, ແລະມັນກໍຄວນຖືກຍົກເລີກໄປ; ສ່ວນຂ້າພະເຈົ້າກໍປາຖະໜາໃຫ້ທົ່ວໂລກປ່ຽນສີນລະນຶກເປັນພິທີລະນຶກເຖິງຄາບອາຫານສຸດທ້າຍຂອງພຣະຄຣິສຕາມຂ່າວປະເສີດ. ແຕ້ໃຫ້ບີບບັງຄັບຜູ້ໃດເລີຍໃຫ້ຍົກເລີກ. ພວກເຮົາຕ້ອງຝ່າກເລື່ອງນີ້ໃນພຣະຫັດຂອງພຣະເຈົ້າ, ຕ້ອງໃຫ້ພຣະຄຳຂອງພຣະອົງເປັນຝ່າຍດຳເນີນການ ບໍ່ແມ່ນພວກເຮົາເອງ. ບາງຄົນອາດຖາມວ່າ, ເປັນຫຍັງຈຶ່ງເວົ້າຈັງສັ້ນ? ເພາະວ່າຂ້າພະເຈົ້າບໍ່ໄດ້ຖືຈິດໃຈຂອງມະນຸດໄວ້ໃນມື ເໝືອນຊ່າງປັ້ນໝໍ້ຖືກ້ອນດິນໜຽວ. ເຮົາມີສິດເວົ້າ ແຕ່ບໍ່ມີສິດລົງມື. ສະນັ້ນຂໍ້ໃຫ້ພວກເຮົາເທດສະໜາປະກາດ ສ່ວນທີ່ເຫຼືອເປັນຂອງພຣະເຈົ້າ. ຖ້າຂ້າພະເຈົ້າຈະໃຊ້ກຳລັງ ແລ້ວໄດ້ຫຍັງຕາມມາ? ໄດ້ແຕ່ໜ້າຕາບິດບ້ຽວ, ການຖືຕາມພິທີກຳ, ການລຽນແບບ, ການຍຶດເອົາກົດລະບຽບຂອງມະນຸດ ແລະການໜ້າໄຫວ້ຫຼັງຫຼອກ… ແຕ່ຈະບໍ່ມີຄວາມຈິງໃຈ, ຄວາມເຊື່ອ, ຫຼືຄວາມຮັກ. ຖ້າຂາດ 3 ສິ່ງນີ້ແລ້ວ ກໍຂາດທຸກຢ່າງ ແລະຂ້າພະເຈົ້າ ຂ້າພະເຈົ້າຖືວ່າຜົນເຊັ່ນນີ້ບໍ່ສົມກັບກິ່ງໝາກໄມ້ກິ່ງໜຶ່ງ… ສິ່ງທີ່ພຣະເຈົ້າຊົງກະທຳໂດຍພຣະຄຳຂອງພຣະອົງຫຼາຍກວ່າສິ່ງທີ່ທ່ານ ແລະຂ້າພະເຈົ້າ ກັບຄົນທັງໂລກສາມາດເຮັດໄດ້ດ້ວຍກຳລັງຮວມຂອງພວກເຮົາ. ພຣະເຈົ້າຊົງສຳຜົດທີ່ຈິດໃຈ ແລະຊົງຊະນະທຸກສິ່ງດ້ວຍການຊະນະໃຈ…” {GC 189.4}

## {GC 190.1}

“ຂ້າພະເຈົ້າຈະເທດສະໜາ, ຈະອະພິບາຍ, ແລະຈະຂຽນ ແຕ່ຈະບໍ່ບັງຄັບຜູ້ໃດ ເພາະຄວາມເຊື່ອເປັນສິ່ງທີ່ເກີດຈາກໃຈອາສາ. ທ່ານທັງຫຼາຍເຫັນການກະທຳຂອງຂ້າພະເຈົ້າວ່າ ຂ້າພະເຈົ້າຈະຢືນຢັດຕໍ່ສູ້ສັນຕະປາປາ, ໃບລ້າງບາບ ແລະ ພວກທີ່ສະໜັບສະໜູນສັນຕະປາປາ ໂດຍບໍ່ໃຊ້ຄວາມຮຸນແຮງ ແລະການກໍ່ຄວາມວຸ້ນວາຍ. ຂ້າພະເຈົ້າສະເໜີພຣະຄຳຂອງພຣະເຈົ້າ, ໄດ້ເທດສະໜາ, ໄດ້ຂຽນ, ເທົ່ານີ້ແຫຼະເປັນສິ່ງທີ່ຂ້າພະເຈົ້າເຮັດ. ແຕ່ໃນຂະນະທີ່ຂ້າພະເຈົ້ານອນຫຼັບ…ຄຳເທດສະໜາຂອງຂ້າພະເຈົ້າໄດ້ທຳລາຍລະບອບສັນຕະປາປາ ຈົນບໍ່ມີເຈົ້າແຂວງຄົນໃດ ຫຼືຈັກກະພັດທີ່ສ້າງຄວາມເສຍຫາຍໃຫ້ລະບອບນັ້ນເທົ່າກັບຂ້າພະເຈົ້າ. ແຕ່ຂ້າພະເຈົ້າບໍ່ໄດ້ເຮັດຫຍັງ; ຜົນທັງໝົດມາຈາກພຣະຄຳພີ. ຖ້າຂ້າພະເຈົ້າຂໍໃຫ້ມີການໃຊ້ກຳລັງ ຍັດນີ້ອານາຈັກເຢຍລະມັນຄົງໄດ້ນອງເລືອດ. ແຕ່ມັນຈະໄດ້ປະໂຫຍດຫຍັງ? ໄດ້ແຕ່ຄວາມເພພັງ ແລະຄວາມຈິບຫາຍຂອງທັງກາຍ ແລະຈິດວິນຍານ. ຂ້າພະເຈົ້າຈຶ່ງງຽບໄວ້ ເພື້ອໃຫ້ພຣະຄຳຂອງພຣະເຈົ້າເທົ່ານັ້ນແລ່ນໄປທົ່ວໂລກ.” (ໂດບິນເຍ, ເຫຼັ້ມ 9, ບົດ 8). {GC 190.1}

## {GC 190.2}

ລູເທີເທດສະໜາທຸກວັນຕະຫຼອດອາທິດໃຫ້ແກ່ຝູງຊົນທີ່ລໍຟັງດ້ວຍຄວາມຢາກຮູ້ຢາກເຫັນ. ພຣະຄຳຂອງພຣະເຈົ້າໄດ້ທຳລາຍຄວາມຄັ່ງໄຄ່ຫຼົງໄຫຼທີ່ສະກົດຈິດປະຊາຊົນ. ອຳນາດຂອງຂ່າວປະເສີດໄດ້ຍຳຄົນທີ່ຫຼົງທາງກັບມາສູ່ຄວາມຈິງ. {GC 190.2}

## {GC 190.3}

ລູເທີບໍ່ມີຄວາມປາຖະໜາທີ່ຈະຜະເຊີນໜ້າກັບແກ່ນນຳຝ່າຍພວກຄັ່ງໄຄ້ທີ່ສ້າງຄວາມເສຍຫາຍຫຼາຍເຊັ່ນນີ້. ເພິ່ນຮູ້ວ່າຄົນເຫຼົ່ານີ້ມີນິໄສເຈົ້າອາລົມ ແລະຂາດວິຈາລະນະຍານ; ໃນຂະນະທີ່ພວກເຂົາອ້າງວ່າໄດ້ຮັບແສງສະຫວ່າງພິເສດຈາກສະຫວັນ, ແຕ່ຖ້າມີຄົນຄັດຄ້ານໜ້ອຍດຽວ, ຕັກເຕືອນດ້ວຍຄວາມຫວັງດີ, ຫຼືໃຫ້ຄຳແນະນຳກໍທົນບໍ່ໄດ້ເລີຍ. ຄົນເຫຼົ່ານີ້ເໝົາວ່າອຳນາດສູງສຸດຢູ່ທີ່ພວກເຂົາ ຈຶ່ງຮຽກຮ້ອງໃຫ້ທຸກຄົນຍອມຮັບຄຳສອນຂອງພວກຕົນໂດຍບໍ່ໃຫ້ທວງຖາມແຕ່ຢ່າງໃດ. ແຕ່ໃນເມື່ອພວກເຂົາຮຽກຮ້ອງລູເທີໃຫ້ພົບພວກເຂົາ, ເພິ່ນກໍຍອມ ແລະໄດ້ເປີດປົ່ງຄວາມອວດອ້າງຂອງພວກເຂົາວ່າເປັນຄວາມເທັດ ຈົດຜູ້ເຜີຍພຣະທຳປອມເຫຼົ່ານີ້ໄດ້ເດີນທາງອອກຈາກເມືອງວິດເທັນເບີກທັນທີ. {GC 190.3}

## {GC 190.4}

ຄວາມຄັ່ງໄຄ້ໄດ້ຖືກຢັບຢັ້ງໄປໄລຍະເວລາໜຶ່ງ ແຕ່ຫຼາຍປີຕໍ່ມາກໍປະທຸຂຶ້ນອີກຄັ້ງໜຶ່ງດ້ວຍຄວາມຮຸນແຮງ ແລະຜົນເສຍຫາຍທີ່ຫຼາຍກວ່າເກົ່າ. ລູເທີກ່າວເຖິງພວກຜູ້ນຳການເຄື່ອນໄຫວນີ້ວ່າ: “ພວກເຂົາຖືວ່າພຣະຄຳດີເປັນພຽງການບັນທຶກຕົວອັກສອນທີ່ບໍ່ມີຊີວິດ, ແລ້ວພວກເຂົາກໍຮ້ອງຂຶ້ນພ້ອມກັນວ່າ, ‘ພຣະວິນຍານ! ພຣະວິນຍານ!’ ແຕ່ແນ່ນອນຂ້າພະເຈົ້າຈະບໍ່ຕາມໄປໃນທາງທີ່ວິນຍານເຊິ່ງຢູ່ໃນພວກເຂົານັ້ນນຳພາໄປ. ຂໍໃຫ້ພຣະເຈົ້າຊົງເມດຕາໃຫ້ຂ້າພະເຈົ້າພົ້ນຈາກຄຣິສຕະຈັກທີ່ມີແຕ່ນັກບຸນເປັນສະມາຊິກ. ຂ້າພະເຈົ້າປາຖະໜາທີ່ຈະຢູ່ກັບຄົນທີ່ອ່ອນນ້ອມຖ່ອມຕົນ, ຄົນອ່ອນແອ ແລະຄົນເຈັບປ່ວຍ, ຄືຄົນທີ່ສຳນຶກເຖິງຄວາມບາບຂອງຕົນ, ແລະຄ່ຳຄວນຮ້ອງຫຮພຣະອົງຢູ່ສະເໝີຈາກ(ກົ້ນບຶ້ງຫົວໃຈ)ເພື່ອຂໍໃຫ້ພຣະອົງຊົງປອບໃຈ ແລະຊ່ວຍຊູ.” (ໂດບິນເຍ, ເຫຼັ້ມ 10, ບົດ 10). {GC 190.4}

## {GC 191.1}

ທ່າມກາງພວກທີ່ຄັ່ງໄຄ້ເຫຼົ່ານັ້ນທໍມັສ ມູນເຊີ (Thomas Munzer) ເປັນຄົນທີ່ເຄື່ອນໄຫວຫຼາຍທີ່ສຸດ. ລາວເປັນຄົນທີ່ມີຄວາມສາມາດຫຼາຍ ເຊິ່ງຖ້າລາວໄດ້ໃຊ້ຄວາມສາມາດນັ້ນໃນທາງທີ່ຖືກຕ້ອງກໍຄົງໄດ້ເຮັດໃນສິ່ງທີ່ເປັນປະໂຫຍດ, ແຕ່ລາວບໍ່ໄດ້ຮຽນຮູ້ເຖິງຫຼັກການເບື້ອງຕົ້ນຂອງ(ທຳມະ/ສາສະໜາ)ທີ່ແທ້ຈິງ. “ລາວປາຖະໜາຢ່າງແຮງກ້າທີ່ຈະປະຕິຮູບໂລກ ແຕ່ລືມໃນຂໍ້ທີ່ຄົນຄັ່ງໄຄ້ທັງຫຼາຍເບິ່ງຂ້າມ ຄືໃຫ້ການປະຕິຮູບນັ້ນເລີ່ມຕົ້ນທີ່ຕົນເອງ.” (ໂດບິນເຍ, ເຫຼັ້ມ 10, ບົດ 10). ລາວມີຄວາມທະເຍີທະຍານຢາກໄດ້ຕຳແໜ່ງ ແລະ(ບາລະມີ/ອິດທິພົນ), ບໍ່ຍອມເປັນຮອງໃຜ, ແມ່ນແຕ່ລູເທີເອງ. ລາວກ່າວວ່າທີ່ພວກນັກປະຕິຮູບຍຶດເອົາພຣະຄຳພີເປັນບັນທັດຖານຊີວິດແທນສັນຕະປາປາ ເປັນການຕັ້ງລະບອບສັນຕະປາປາໃນຮູບແບບໃໝ່. ລາວອ້າງວ່າລາວເອງໄດ້ຮັບມອບໝາຍຈາກພຣະເຈົ້າໃຫ້ສອນການປະຕິຮູບທີ່ແທ້ຈິງ. ມູນເຊີກ່າວວ່າ: “ຄົນທີ່ມີວິນຍານນີ້ກໍມີຄວາມເຊື່ອທີ່ແທ້ຈິງ ເຖິງແມ່ນວ່າລາວຈະບໍ່ເຄີຍເຫັນພຣະຄຳພີຈັກເທື່ອ.” (ໂດບິນເຍ, ເຫຼັ້ມ 10, ບົດ 10). {GC 191.1}

## {GC 191.2}

ອາຈານທີ່ຄັ່ງໄຄ້ທັງຫຼາຍຍອມໃຫ້ຈິດໃຈຖືກຄວບຄຸມດ້ວຍຄວາມຮູ້ສຶກ ໂດຍຖືວ່າທຸກຄວາມຄິດທີ່(ວຸບວັບເຂົ້າມາໃນໃຈ)ເປັນພຣະສຸຣະສຽງຂອງພຣະເຈົ້າ, ສະນັ້ນພວກເຂົາຈຶ່ງ(ໂພດຫຼາຍ/ຕົກຂອບໂລກ/ເຮັດໃນສິ່ງທີ່ເກີນຄວາມສົມຄວນ). ບາງຄົນເຖິງກັບເຜົາພຣະຄຳພີຂອງຕົນຖິ້ມ ໂດຍກ່າວວ່າ: “ຕົວອັກສອນຂ້າໃຫ້ຕາຍ, ແຕ່ພຣະວິນຍານໃຫ້ຊີວິດ.” ຄຳສອນຂອງມູນເຊີຖືກໃຈຄົນທີ່ມັກເລື່ອງມະຫັດສະຈັນ ໃນຂະນະທີ່ມັນສະໜອງຄວາສມຫຍິ່ງຂອງພວກເຂົາໂດຍການຍົກຄວາມຄິດຂອງມະນຸດໄວ້ເໜືອພຣະຄຳຂອງພຣະເຈົ້າ. ມີຫຼາຍພົນຄົນຮັບເຊື່ອໃນຄຳສອນຂອງລາວ. ໃນບໍ່ຊ້າລາວປະນາມການມີລະບົບລະບຽບທຸກຢ່າງໃນປະຊຸມນະມັດສະການ ໂດຍກ່າວວ່າການເຊື່ອຟັງເຈົ້ານາຍ ເປັນການພະຍາຍາມຮັບໃຊ້ພຣະເຈົ້າ ແລະເບລີອາພ້ອມກັນ. {GC 191.2}

## {GC 191.3}

ຈິດໃຈຂອງປະຊາຊົນທີ່ເລີ່ມຖິ້ມທຳລາຍແອກຂອງລະບອບສັນຕະປາປາ ກໍເລີ່ມຮູ້ສຶກວ່າບໍ່ຢາກອົດທົນຕໍ່ອຳນາດການປົກຄອງ. ຄຳສອນທີ່ສຸດໂຕງຂອງມູນເຊີທີ່ອ້າງວ່າມາຈາກພຣະເຈົ້ານັ້ນໄດ້ນຳພາປະຊາຊົນໃຫ້ປະຕິເສດການຄວບຄຸມທຸກຢ່າງ ແລະປ່ອຍຕົວໃຫ້ເຮັດແລະຕາມອາລົມຄວາມຮູ້ສຶກຢ່າງເຕັມທີ່. ສິ່ງທີ່ຕາມມາຄືການກະບົດ ແລະການຕໍ່ສູ້ທີ່ຮ້າຍແຮງ ຈົນເກີດການນອງເລືອດຕາມທົ່ງໄຮ້ທົ່ງນາທົ່ວອານາຈັກເຢຍລະມັນ. {GC 191.3}

## {GC 192.1}

### ລູເທີແປພຣະຄຳພີ

ຄວາມ(ທຸກໃຈ)ທີ່ລູເທີເຄີຍມີນານມາແລ້ວທີ່ເມືອງເອີເຟິດ ໄດ້ກັບເຂົ້າມາອີກເປັນສອງເທົ່າໃນຂະນະທີ່ເພິ່ນເຫັນຂະບວນການປະຕິຮູບຖືກກ່າວຫາດ້ວຍຜົນຂອງຄວາມຄັ່ວໄຄ້. (ພວກເຂົ້າແຂວງ)ຝ່າຍລະບອບສັນຕະປາປາກ່າວວ່າການກະບົດທີ່ເກີດຂຶ້ນເປັນຜົນໂດຍກົບຂອງຄຳສອນຂອງລູເທີ, ແລະມີຫຼາຍຄົນພ້ອມທີ່ຈະຮັບຮອງຄວາມຄິດນີ້. ເຖິ່ງວ່າຂໍ້ກ່າວຫານີ້ບໍ່ມີ(ມູນເຫດ)ເລີຍ, ແຕ່ມັນສ້າງຄວາມລຳບາກໃຈໃຫ້ລູເທີຫຼາຍ. ເພິ່ນຮູ້ສຶກເໝືອນຈະທົນບໍ່ໄດ້ທີ່ເຫັນຂະບວນການປະກາດສັດຈະທຳຖືກນັບຮວມກັບຄວາມຄັ່ງໄຄ້ທີ່ຕ່ຳຊ້າທີ່ສຸດ. ສ່ວນຝ່າຍກົງກັນຂ້າມ, ພວກຜູ້ນຳການກະບົດກຽດຊັງລູເທີ ເພາະເພິ່ນບໍ່ພຽງແຕ່ຕໍ່ຕ້ານຄຳສອນ ແລະຂໍ້ອ້າງຂອງພວກເຂົາ(ໃນເລື່ອງການຮັບການດົນໃຈຈາກພຣະເຈົ້າ/ວ່າໄດ້ຮັບການດົນໃຈຈາກພຣະເຈົ້າ)ແລ້ວ ເພິ່ນຍັງປະກາດວ່າພວກເຂົາເປັນກະບົດຕໍ່ອຳນາດການປົກຄອງດ້ວຍ. ຄົນເຫຼົ່ານີ້ແກ້ແຄ້ນດ້ວຍການປະນາມລູເທີວ່າເປັນຈອມຫຼອກຫຼວງທີ່ຕ່ຳຊ້າ. ເບິ່ງຄືວ່າລູເທີໄດ້ເຮັດໃຫ້ທັງພວກເຈົ້ານາຍ ແລະປະຊາຊົນກຽດຊັງຕົນເອງ. {GC 192.1}

## {GC 192.2}

ພວກທີ່ສະໜັບສະໜູນຄຣິສຕະຈັກໂຣມຕ່າງຄົນຕ່າງດີອົດດີໃຈເພາະຄາດວ່າໃກ້ຈະເຫັນຄວາມພິນາດຂອງຂະບວນການປະຕິຮູບຢ່າງໄວວາ. ພວກເຂົາຍັງໂທດລູເທີສຳລັບຄຳສອນຜິດໆທີ່ເພິ່ນໄດ້ທຸ້ມເທກຳລັງເພື່ອແກ້ໄຂໃຫ້ຖືກຕ້ອງ. ກຸ່ມພວກທີ່ຄັ່ງໄຄ້(ໂມເມວ່າ/ກຸເລື່ອງ)ພວກຕົນບໍ່ໄດ້ຮັບຄວາມເປັນທຳເຮັດໃຫ້ປະຊາຊົນຈຳນວນຫຼວງຫຼາຍເຫັນໃຈພວກເຂົາ, ແລ້ວກໍເປັນຢ່າງນີ້ຢູ່ເລື້ອຍໆ ຄືຄົນທີ່ເຂົ້າຂ້າງຝ່າຍທີ່ຜິດກໍຖືກນັບວ່າເປັນພວກທີ່ຍອມສະຫຼະຊີວິດເພື່ອຄວາມເຊື່ອ, ພວກທີ່ຄັ່ງໄຄ້ສະໄໝລູເທີກໍເຊັ່ນກັນ. ສະນັ້ນຄົນທັງຫຼາຍທີ່ທຸ້ມເທກຳລັງເພື່ອຕໍ່ຕ້ານຂະບວນການປະຕິຮູບກາຍເປັນທີ່ເຫັນໃຈ ແລະເປັນທີ່ຍົກຍ້ອງວ່າເປັນເຫຍື່ອຂອງການກົດຂີ່ຂົ່ມເຫັງທີ່ໂຫດຮ້າຍ. ນີ້ແມ່ນງານຂອງຊາຕານ, ໂດຍມີຄວາມຄິດກະບົດເປັນແຮງບັນດານໃຈຢູ່ເບື້ອງຫຼັງ ເຊິ່ງຄວາມຄິດນີ້ໄດ້ປາກົດເປັນຄັ້ງທຳອິດໃນສະຫວັນເມື່ອຊາຕານກະບົດຕໍ່ພຣະເຈົ້າ. {GC 192.2}

## {GC 192.3}

ຊາຕານເຮັດວຽກຢູ່ຕະຫຼອດເວລາເພື່ອຫຼອກມະນຸດໃຫ້ເອີ້ນຄວາມບາບວ່າເປັນຄວາມຊອບທຳ ແລະໃຫ້ເອີ້ນຄວາມຊອບທຳວ່າເປັນຄວາມບາບ. ມັນໄດ້ປະສົບຜົນສຳເລັດຫຼາຍໃນວຽກງານນີ້! ການທີ່ຜູ້ຮັບໃຊ້ທີ່ສັດຊື່ຂອງພຣະເຈົ້າຖືກຕຳໜິຕິຕຽນ ເພາະພວກເຂົາຢືນຢັດປົກປ້ອງສັດຈະທຳໂດຍບໍ່ຫວັ່ນໄຫວເປັນເລື່ອງທີ່ເກີດຂຶ້ນຢູ່ເລື້ອຍໆ! ຄົນທີ່ເປັນພຽງຕົວແທນຂອງຊາຕານກຊໄດ້ຮັບການຍົກຍ້ອງສັນລະເສີນ ແລະຖືກນັບວ່າເປັນຄົນທີ່ຍອມສະຫຼະຊີວິດເພື່ອຄວາມເຊື່ອ, ໃນຂະນະທີ່ຄົນທັງຫຼາຍທີ່ສົມຄວນຮັບການນັບຖື ແລະການສະໜັບສະໜູນເພາະຄວາມຈົງຮັກພັກດີທີ່ມີຕໍ່ພຣະເຈົ້າ ກໍຖືກປະໄວ້ໃຫ້ຢືນຄົນດຽວ (ໂດຍ/ແລະ)(ຖືກສັງຄົມສົງໄສບໍ່ວາງໃຈ). {GC 192.3}

## {GC 193.1}

ຄວາມບໍຣິສຸດທຽມເທັດ ແລະການຊຳລະໃຈຈອມປອມຍັງຄົງດຳເນີນການຫຼອກຫຼວງຂອງມັນຢູ່. ໃນທຸກວັນນີ້ສະແດງເຈຕະນາແບບດຽວກັນກັບໃນສະໄໝລູເທີໂດຍມັນປາກົດໃນຮູບແບບຕ່າງໆ ເພື່ອຫັນເຫຄວາມຄິດຂອງຄົນອອກຈາກພຣະຄຳພີໄປໃສໃຈໃນຄວາມຮູ້ສຶກຂອງຕົນເອງແທນທີ່ຈະປະຕິບັດຕາມພຣະບັນຍັດຂອງພຣະເຈົ້າ. ນີ່ເປັນເຄື່ອງມືທີ່ຊາຕານໃຊ້ໄດ້ຜົນຫຼາຍທີ່ສຸດໃນການນຳຄົນໃຫ້ປະນາມຄວາມບໍຣິສຸດ ແລະຄວາມຈິງ. {GC 193.1}

## {GC 193.2}

ລູເທີປົກປ້ອງຂ່າວປະເສີດຈາກການໂຈມຕີທີ່ມາຈາກທຸກທິດທາງ ແລະ ພິສູດວ່າພຣະຄຳຂອງພຣະເຈົ້າເປັນອາວຸດທີ່ມີອານຸພາບສູງ(ທ່າມກາງຄວາມຂັດແຍ້ງທຸກຄັ້ງ/ທຸກຄັ້ງທີ່ມີການຄັດແຍ້ງ/). ເພິ່ນນຳໃຊ້ພຣະຄຳພີໃນການຕໍ່ສູ້ກັບການ(ຍຶດຄອງ/ຍາດແຍງ)ອຳນາດຂອງສັນຕະປາປາ ແລະ ປັດຊະຍາຊອກຫາເຫດຜົນຂອງພວກນັກວິຊາການ, ໃນຂະນະດຽວກັນເພິ່ນຢືນໝັ້ນຄົງດັ່ງສິລາ ຕໍ່ສູ້ຄວາມຄັ່ງໄຄ້ທີ່ມາຕີສະໜິດກັບຂະບວນການປະຕິຮູບ. {GC 193.2}

## {GC 193.3}

ພວກຕໍ່ຕ້ານແຕ່ລະຝ່າຍລ້ວນແຕ່ບໍ່ເອົາພຣະຄຳພີດ້ວຍວິທີການຂອງຕົນເອງ ເພື່ອຍົກສະຕິປັນຍາຂອງມະນຸດຂຶ້ນໃນຖານະແຫຼ່ງຄວາມຈິງທັງໃນດ້ານທຳມະ ແລະໃນດ້ານຄວາມຮູ້. ມີພວກໜຶ່ງຍົດຍ່ອງການຄິດເປັນເຫດເປັນຜົນ ແລະຕັ້ງເຫດຜົນດັ່ງກ່າວເປັນບັນທັດຖານຂອງການເຊື່ອຖືໃນສາສະໜາ. ສ່ວນອີກກຸ່ມໜຶ່ງກໍນິຍົມຄຣິສຕະຈັກໂຣມ ແລະອ້າງວ່າສັນຕະປາປາໄດ້ສືບທອດອຳນາດໂດຍກົງມາຕັ້ງແຕ່ພວກອັກຄະສາວົກ, ເປັນການສືບທອດອຳນາດທີ່ບໍ່ມີການປ່ຽນແປງຕະຫຼອດການ, ຄວາມຄິດນີ້ເປັນການເປີດໂອກາດໃຫ້ມີການໃຊ້ອຳນາດເກີນຂອບເຂດ ແລະໃຫ້ເກີດຄວາມຊົ່ວທຸກຢ່າງໂດຍອ້າງວ່າມີຄວາມຊອບທຳເພາະເປັນອຳນາດທີ່ສືບທອດມາຈາກພວກອັກຄະສາວົກນັ້ນເອງ. ການດົນບັນດານໃຈທີ່ມູນເຊີກັບພັກພວກອ້າງນັ້ນກໍມາຈາກຈິນຕະນາການທີ່ແປປ່ຽນຂອງພວກເຂົາເອງ, ແຕ່ອິດທິພົນຂອງມັນຄືການໝຸ້ງທຳລາຍອຳນາດທຸກຢ່າງບໍ່ວ່າຂອງມະນຸດ ຫຼືຂອງພຣະເຈົ້າ. ຫຼັກສາສະໜາຄຣິສທີ່ແທ້ຈິງຍອມຮັບເອົາພຣະຄຳຂອງພຣະເຈົ້າໃນຖານະຄັງຊັບອັນປະເສີດຂອງຄວາມສັດຈະທຳຄວາມຈິງ ແລະເປັນບັນທັດຖານທີ່ໃຊ້ໃນການທົດສອບການດົນໃຈທຸກຢ່າງ. {GC 193.3}

## {GC 193.4}

ພໍລູເທີກັບມາຈາກ(ເມືອງ)ວາດເບີກ, ເພິ່ນສືບຕໍ່ແປພຣະຄຳພີ(ພາກພັນທະສັນຍາ)ໃໝ່ຈົນ(ເສັດ/ຈົບ/ແລ້ວ), ຫຼັງຈາກນັ້ນບໍ່ດົນຄົນເຢຍລະມັນໄດ້ອ່ານຂ່າວປະເສີດໃນພາສາຂອງພວກເຂົາເອງ. ທຸກຄົນທີ່ຮັກສັດຈະທຳໄດ້ຮັບເອົາສະບັບແປພຣະຄຳພີດ້ວຍຄວາມຊົມຊື່ນຍິນດີ, ແຕ່ຄົນທີ່ເລືອກປະເພນ ແລະກົດບັນຍັດຂອງມະນຸດກັບປະຕິເສດດ້ວຍທ່າ(ທີ/ທາງ)ທີ່ດູຖູກ. {GC 193.4}

## {GC 194.1}

ພວກບາດຫຼວງຕົກໃຈທີ່ປະຊາຊົນທົ່ວໄປຈະສາມາດອະພິບາຍກັບພວກເຂົາແລ້ວໃນເລື່ອງຄຳສອນຂອງພຣະຄຳພີ, ເພາະຈະເປັນການເປີດເຜີຍໃຫ້ທຸກຄົນເຫັນວ່າພວກເຂົາຂາດຄວາມຮູ້. ການເວົ້າເປັນເຫດເປັນຜົນຝ່າຍເນື້ອໜັງຂອງພວກບາດຫຼວງເປັນອາວຸດທີ່ບໍ່ມີອຳນາດເມື່ອຕໍ່ສູ້ກັບພຣະຄຳພີອັນເປັນດາບແຫ່ງພຣະວິນຍານ. ຄຣິສຕະຈັກໂຣມຮວບຮວມອຳນາດທັງໝົດທີ່ມີຢູ່ເພື່ອຫ້າມການ(ແຈກຈຳໜ່າຍ)ພຣະຄຳພີ, ແຕ່ບໍ່ວ່າຈະປະກາດຫ້າມຢ່າງໃດ, ຕັດຊື່ຄົນອອກຈາກການເປັນສະມາຊິກ, ຫຼືຈັດທໍລະມານກໍຕາມກໍບໍ່ເປັນຜົນ. ພວກເຂົາຍິ່ງປະນາມ ແລະຫ້າມພຣະຄຳຂອງພຣະເຈົ້າ ປະຊາຊົນຍິ່ງຢາກຮູ້ວ່າພຣະຄຳພີສອນຫຍັງແທ້. ທຸກຄົນທີ່ອ່ານໄດ້ກໍ(ມີຄວາມຕື່ນເຕ້ນ)ທີ່ຈະອ່ານພຣະຄຳຂອງພຣະເຈົ້າດ້ວຍຕົນເອງ ຈຶ່ງພົກພາຕິດຕົວ ແລະ ອ່ານແລ້ວອ່ານອີກ, ທັງຮູ້ສຶກບໍ່ພໍໃຈຈົນສາມາດທ່ອງຈຳໄດ້ຫຼາຍບົດຫຼາຍຕອນ. ເມື່ອລູເທີເຫັນວ່າປະຊາຊົນຕອບຮັບພຣະຄຳພີໃໝ່ເປັນຢ່າງດີ ເພິ່ນຈຶ່ງເລີ່ມແປພຣະຄຳພີເດີມທັນທີ ແລະຈັດພິມເປັນພາກໆ (ທັນທີທີ່ແປເສັດ). {GC 194.1}

## {GC 194.2}

ບົດຄວາມງານການຂຽນຂອງລູເທີເປັນທີ່ຕ້ອນຮັບທັງໃນເມືອງ ແລະໃນບ້ານນອກເໝືອນກັນ. “ສິ່ງທີ່ລູເທີກັບມິດສະຫາຍຂອງເພິ່ນຂຽນ ມີຄົນອື່ນນຳໄປເຜີຍແຜ່. ມີບາດຫຼວງບາງຄົນທີ່ເຫັນວ່າກົດຕ່າງໆຂອງສຳນັກນັກບວດບໍ່ຖືກຕ້ອງຕາມພຣະຄຳພີ ແລະຢາກແລກຊີວິດທີ່ຂີ້ຂ້ານກັບການເຄື່ອນໄຫວຮັບໃຊ້ ແຕ່ຄົນເຫຼົ່ານີ້ບໍ່ມີຄວາມຮູ້ພຽງພໍທີ່ຈະສອນພຣະຄຳຂອງພຣະເຈົ້າ ພວກເຂົາຈຶ່ງທ່ຽວຕາມໝູ່ບ້ານໃນແຂວງຕ່າງໆ ແລະຂາຍໜັງສືອຂອງລູເທີ ແລະພວກມິດສະຫາຍຂອງເພິ່ນຕາມເຮືອນປະຊາຊົນ. ໃນບໍ່ຊ້າອານາຈັກເຢຍລະມັນຈຶ່ງເຕັມໄປດ້ວຍຄົນທີ່ຂາຽເປີ້ມຢ່າງກ້າຫານດັ່ງກ່າວ.” (ໂດບິນເຍ, ເຫຼັ້ມ 9, ບົດ 11). {GC 194.2}

## {GC 194.3}

### ປະຊາຊົນສຶກສາພຣະຄຳພີ

ມີທັງຄົນຮັ່ງມີ ແລະຄົນຍາກຈົນ, ທັງຄົນຮຽນສູງ ແລະຄົນດ້ອຍການສຶກສາທີ່ສຶກສາງານຂຽນເຫຼົ່ານີ້ດ້ວຍຄວາມຢາກຮູ້ຢາກຮຽນຫຼາຍທີ່ສຸດ. ຍາມຄ່ຳຄືນພວກນາຍຄູໂຮງຮຽນບ້ານນອກກັບອ່ານໃຫ້ຄົນທີ່ມາຮວມຕົວກັນຢູ່ຮອບເຕົາໄຟ. ທຸກຄັ້ງທີ່ມີການພະຍາຍາມກໍມີຄົນຮັບເຊື່ອຄວາມຈິງ ຮັບເອົາພຣະທຳດ້ວຍຄວາມຍິນດີ ແລ້ວຫັນໄປບອກຂ່າວດີໃຫ້ຄົນອື່ນຕໍ່. {GC 194.3}

## {GC 195.1}

ຂໍ້ພຣະຄຳພີຕໍ່ໄປນີ້ໄດ້ຮັບການພິສູດວ່າຈິງຜ່ານປະສົບການຂອງຄົນເຫຼົ່ານັ້ນ. “ການອະທິບາຍຂໍ້ຄຳສັ່ງສອນຂອງພຣະອົງໃຫ້ແສງສະຫວ່າງ ແລະນຳປັນຍາໃຫ້ແກ່ພວກຄົນໂງ່ຈ້າດ້ວຍ.” (ເພງສັນລະເສີນ 119:130). ການທີ່ປະຊາຊົນສຶກສາພຣະຄຳພີໄດ້ປ່ຽນແປງຄວາມຄິດ ແລະຈິດໃຈຂອງພວກເຂົາຢ່າງຫຼວງຫຼາຍ. ການປົກຄອງຂອງສັນຕະປາປາໄດ້ວາງແອກເຫຼັກຢູ່ເທິງຄໍປະຊາຊົນ ແລະກົດພວກເຂົາໄວ້ໃຫ້ຢູ່ໃນສະພາບທີ່ໂງ່ຈ້າ ແລະເສື່ອມເສຍ. ປະຊາຊົນເຮັດຕາມພິທີກຳຕ່າງໆ ຢ່າງງົມງວາຍຕາມລະບຽບຂອງຄຣິສຕະຈັກໂຣມ, ແຕ່ໃນທ່າມກາງພິທີທາງສາສະໜາເຫຼົ່ານີ້ ແທບຈະບໍ່ມີຫົວໃຈກ່ຽວຂ້ອງ ແລະເກືອບບໍ່ມີການໃຊ້ຫົວຄິດ. ຄຳເທດສະໜາຂອງລູເທີທີ່ສອນຄຳຈິງອັນຈະແຈ້ງຈາກພຣະຄຳຂອງພຣະເຈົ້າ ແລະຕໍ່ມາການເອາພຣະຄຳພີເອງມາວາງໄວ້ໃນມືຂອງປະຊາຊົນທົ່ວໄປ ຊ່ວຍປຸກພວກເຂົາໃຫ້ຕື່ນ ແລະບໍ່ພຽງແຕ່ຊຳລະດ້ານຈິດວິນຍານໃຫ້ບໍຣິສຸດແລະສູງສົ່ງຂຶ້ນ ແຕ່ຍັງເສີມສະຕິປັນຍາໃຫ້ມີພະລັງຄວາມຄິດທີ່ເຂັ້ມແຂງຍິ່ງຂຶ້ນ. {GC 195.1}

## {GC 195.2}

ມີຄົນໃນທຸກລະດັບຊັ້ນຂອງສັງຄົມຖືພຣະຄຳພີໃນມື ແລະກ່າວປົກປ້ອງຄຳສອນຕ່າງໆຂອງຂະບວນການປະຕິຮູບ. ສ່ວນຄົນທີ່ສະໜັບສະໜູນສັນຕະປາປາໄດ້ເຄີຍປະການສຶກສາພຣະຄຳພີໃຫ້ເປັນໜ້າທີ່ຂອງບາດຫຼວງ ແລະ ພວກນັກບວດ, ບັດນີ້ຄົນເຫຼົ່ານີ້ຂໍໃຫ້ພວກບາດຫຼວງອອກມາໂຕ້ແຍ້ງກັບຄຳສອນໃໝ່ຂອງພວກປະຕິຮູບສາສະໜາ. ແຕ່ພວກເຂົາທັງບໍ່ຮູ້ພຣະຄຳພີ ແລະບໍ່ມີປະສົບການເຖິງຣິດອຳນາດຂອງພຣະເຈົ້າ, ສະນັ້ນພວກບາດຫຼວງ ແລະ ນັກບວດໄດ້ປະລາໄຊຢ່າງຮາບຄາບໂດຍຜູ້ຊະນະແມ່ນຄົນທີ່ພວກເຂົາເຄີຍປະນາມວ່າເປັນພວກນອກຮີດທີ່ຂາດການສຶກສາ. ມີນັກຂຽນກາໂຕລິກຂຽນວ່າ: “ເປັນຕາໜ່າຍຫຼາຍທີ່ລູເທີສອນພວກລູກສິດຂອງລາວວ່າຢ່າວາງໃຈໃນຄຳສອນອື່ນໃດນອກຈາກພຣະຄຳພີຢ່າງດຽວ.” (ໂດບິນເຍ, ເຫຼັ້ມ 9, ບົດ 11). ມີຝູງຊົນຕ້າວໂຮມກັນເພື່ອຟັງຄົນທີ່ມີການສຶກສາໜ້ອຍອະທິບາຍຫຼັກສັດຈະທຳ ແລະຍັງອະພິບາຍກັບນັກສາສະໜາສາດທີ່ຮຽນສູງ ແລະວາທະສິນຄົມຄາຍ. ຄຳຕອບຂອງຜູ້ດ້ອຍການສຶກສາທີ່ອ້າງຄຳສອນອັນລຽບງ່າຍຈາກພຣະຄຳຂອງພຣະເຈົ້າໄດ້ເປີດປົ່ງໃຫ້ທຸກຄົນເຫັນວ່າ(ບຸກຄົນສຳຄັນເຫຼົ່ານີ້)ຂາກຄວາມຮູ້ຢ່າງໜ້າອັບອາຍ. ມີກຳມະກອນ, ທະຫານ, ຜູ້ຍິງ, ແລະແມ່ນແຕ່ເດັກ(ໜ້ອຍ/ນ້ອຍ)ທີ່ຮູ້ພຣະຄຳພີຫຼາຍກວ່າພວກ(((ບາດຫຼວງ))) ແລະນັກສາສະໜາສາດທີ່ຄົງແກ່ຮຽນ. {GC 195.2}

## {GC 195.3}

ຄວາມແຕກຕ່າງລະຫວ່າງພວກສາວົກແຫ່ງຂ່າວປະເສີດ ແລະຄົນທີ່ຢຶດຖືຄວາມງົມງວາຍຂອງລະບອບສັນຕະປາປາເຫັນໄດ້ຢ່າງຈະແຈ້ງ ບໍ່ວ່າໃນຊົນຊັ້ນນັກວິຊາການ ຫຼືໃນລະດັບປະຊາຊົນທົ່ວໄປ. “ມີຊາວໜຸ່ມຜູ້ໃຈກວ້າງ…ທີ່ຮູ້ສຶກຕໍ່ຕ້ານຄົນເທົ່າຄົນແກ່ທີ່ປົກປ້ອງຊົນຊັ້ນຜູ້ນຳຄຣິສຕະຈັກໂຣມທີ່ບໍ່ຍອມຮຽນພາສາດັ້ງເດີມ ຫຼືສຶກສາວັນນະກຳ. ຊາວໜຸ່ມເຫຼົ່ານີ້ໄດ້ອຸທິດຕົນໃນການສຶກສາຄົ້ນຄວ້າພຣະຄຳພີ ແລະໃນການອ່ານວັນນະກຳບູຮານຈົນເລິ່ງເຄີຍ. ພວກເຂົາມີໄຫວພິບ, ມີຈິດວິນຍານທີ່ສູງສົ່ງ, ແລະມີໃຈກ້າຫານ. ໃນບໍ່ຊ້າພວກຊາວໜຸ່ມເຫຼົ່ານີ້ໄດ້ຄວາມຮູ້ຫຼາຍຈົນບໍ່ມີໃຜສາມາດແຂ່ງກັບພວກເຂົາໄດ້ເປັນເວລາດົນ… ພວກເຂົາປົກປ້ອງຂະບວນການປະຕິຮູບ, ສະນັ້ນເມື່ອມີການຜະເຊີນໜ້າລະຫວ່າງພວກຊາວໜຸ່ມເຫຼົ່ານີ້ກັບນັກສາສະໜາສາດຝ່າຍຄຣິສຕະຈັກໂຣມໃນທີ່ປະຊຸມ(ແຫ່ງ)(ໃດໆ), ກໍຈະໂຈມຕີຝ່າຍກົງຂ້າມຢ່າງງ່າຍດາຍ ແລະດ້ວຍຄວາມໝັ້ນໃຈ ຈົນຄົນທີ່ຂາດຄວາມຮູ້ເຫຼົ່ານັ້ນຕ້ອງລັງເລ ແລ້ວອັບອາຍຂາຍໜ້າ ຈົນເປັນທີ່ດູຖູກຂອງຄົນທັງປວງ.” (ໂດບິນເຍ, ເຫຼັ້ມ 9, ບົດ 11). {GC 195.3}

## {GC 196.1}

### ການກົດຂີ່ຂົ່ມເຫັງບໍ່ສາມາດທຳລາຍຄວາມເຊື່ອ

ເມື່ອພວກສາສະໜາຈານຂອງຄຣິສຕະຈັກໂຣມເຫັນວ່າຈຳນວນຜູ້ທີ່ມາຮ່ວມປະຊຸມນະມັດສະການໜ້ອຍລົງ ຈຶ່ງໄປຂໍຄວາມຊ່ວຍເຫຼືອຈາກຝ່າຍອຳນາດການປົກຄອງ, ແລະພະຍາຍາມໃຊ້ທຸກວິທີທີ່ພໍມີອຳນາດເຮັດໄດ້ເພື່ອນຳສະມາຊິກກັບມາ. ແຕ່ປະຊາຊົນພົບວ່າຄຳສອນໃໝ່(ໄດ້ເຕີມຄວາມວ່າງໃນຈິດວິນຍານ), ພວກເຂົາຈຶ່ງຫັນໄປຈາກຄົນທີ່ເຄີຍລ້ຽງພວກເຂົາດ້ວຍ(ຂີ້ແກບ)ເປັນເວລາດົນນານ ກໍຄືພວກອາຈານຝ່າຍຄຣິສຕະຈັກໂຣມທີ່ສອນໃຫ້ພວກເຂົາປະຕິບັດຕາມພິທີກຳຢ່າງງົມງວາຍ ແລະຖືເອົາທຳນຽມປະເພນີຂອງມະນຸດ. {GC 196.1}

## {GC 196.2}

ເມື່ອພວກຜູ້ສອນຄວາມຈິງປະສົບກັບການກົດຂີ່ຂົ່ມເຫັງ, ພວກເຂົາປະຕິບັດຕາມຖ້ອຍຄຳຂອງພຣະຄຣິສທີ່ຊົງກ່າວວ່າ: “ເມື່ອພວກເຂົາຂົ່ມເຫັງຂົ່ມເຫັງພວກເຈົ້າໃນເມືອງໜຶ່ງ ຈົ່ງໜີໄປຍັງເມືອງອື່ນ.” (ມັດທາຍ 10:23). ແສງແຫ່ງຄວາມຈິງໄດ້ສ່ອງໄປຍັງທຸກ(ສະຖານທີ່///ແຫ່ງຫົນຕຳບົນໃດ). ບໍ່ວ່າພວກເຂົາຈະລີ້ໄພຢູ່ບອນໃດກໍມີຄົນເປີດປະຕູຕ້ອນຮັບໃຫ້ພັກທີ່ນັ້ນ ແລ້ວພວກເຂົາກໍຈະປະກາດພຣະຄຣິສ ບາງຄັ້ງໃນໂບດ, ຫຼືວ່າຖ້າຖືກປະຕິເສດບໍ່ໃຫ້ໃຊ້ໂບດ ກໍຈະເທດສະໜາໃນເຮືອນປະຊາຊົນ ຫຼື(ໃນສະຖານທີ່ນອກອາຄານ). ທຸກບ່ອນທີ່ມີຄົນຟັງກໍກ່າຍເປັນວິຫານສັກສິດ. ສັດຈະທຳຄວາມຈິງຈຶ່ງໄດ້ຮັບການເຜີຍແຜ່ດ້ວຍກຳລັງເຮື່ອຍແຮງ, ຄວາມໝັ້ນໃຈ, ແລະພະລັງຣິດເດດທີ່ຕໍ່ຕ້ອນໄປໄດ້. {GC 196.2}

## {GC 196.3}

ມີການຂໍ(ໃຫ້)ເຈົ້າໜ້າທີ່ຄຣິສຕະຈັກ ແລະເຈົ້າໜ້າທີ່ຝ່າຍການປົກຄອງ(ໃຫ້)(ທຳລາຍ)ຂະບວນການທີ່ພວກເຂົາເອີ້ນວ່ານອກຮີດ ແຕ່ກໍ(ບໍ່ໄດ້ຜົນ). ພວກເຂົາຈັບຄົນຂັງຄຸກ, ຈັບທໍລະມານ, ປະຫານດ້ວຍການເຜົາໄຟ ຫຼືການໃຊ້ມີດປະຫານແຕ່ກໍ(ບໍ່ໄດ້ປະໂຫຍດ). ມີຜູ້ເຊື່ອຫຼາຍພັນຄົນຍອມຖືກຂ້າເພາະຄວາມເຊື່ອ ແຕ່ຢ່າງໃດກໍຕາມຂະບວນການປະຕິຮູບຍັງສືບຕໍ່. ການກົດຂີ່ຂົ່ມເຫັງໄດ້ແຕ່ຊ່ວຍໃນການເຜີຍແຜ່ຫຼັກຄວາມຈິງ, ແລະຄວາມຄັ່ງໄຄ້ທີ່ຊາຕານພະຍາຍາມນຳເຂົ້າມາງານປະຕິຮູບນັ້ນ ໄດ້ແຕ່ເປີດເຜີຍຄວາມແຕກຕ່າງລະຫວ່າງວຽກງານຂອງຊາຕານ ແລະວຽກງານຂອງພຣະເຈົ້າໃຫ້ເຫັນຢ່າງຈະແຈ້ງຂຶ້ນ. {GC 196.3}
