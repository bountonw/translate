---
chapter:
  number: 13
  title:
    lo: ປະຕິຮູບເນເທີແລນ ແລະ ສະແກນດິເນເວຍ
    en: The Netherlands and Scandinavia
---

### <Lao Heading>

## {GC 237.1}

ໃນປະເທດເນເທີແລນມີການປະທ້ວງຄວາມໂຫດຮ້າຍຂອງລະບອບສັນຕະປາປາຢ່າງເດັດດ່ຽວໃນຊ່ວງຕົ້ນໆ.<!-- #segment-separator -->700 ປີກ່ອນສະໄໝຂອງລູເທີ ມີເຈົ້າຄະນະສອງຄົນກ່າວຟ້ອງສັນຕະປາປາຢ່າງບໍ່ຢ້ານກົວ, ເພາະ 2 ຄົນນີ້ໄດ້ເດີນທາງໄປນະຄອນໂຣມໃນຖານະທູດ ແລະ ໄດ້ຮຽນຮູ້ເຖິງທາດແທ້ຂອງ “ສັນຕະສຳນັກ.”<!-- #segment-separator -->ພຣະ​ເຈົ້າ “ຊົງກຳນົດ​ໃຫ້ຄຣິສຕະຈັກເປັນລາ​ຊີ​ນີ ກໍຄືຄູ່​ສົມ​ລົດ​ຂອງ​ພຣະ​ອົງ ແລະ ຊົງໃຫ້ມີການລ້ຽງດ​ຄອບ​ຄົວ​ຂອງ​ນາງູຢ່າງອຸດົມສົມບູນຕະຫຼອດນິຣັນ​, ພຣະອົງຊົງໃຫ້ຄ່າສິນສອດ​ທີ່​ບໍ່​ເສື່ອມ​ໂຊມ​ ທັງຊົງມອບມົງກຸດ ແລະໄມ້ຄ້ອນເທົ້ານິຣັນ​ໃຫ້​ນາງ;…ເຊົ່ງທ່ານໄດ້ແອບລັກເອົາຜົນ​ປະ​ໂຫຍດ​ເຫຼົ່ານີ້ໄປທັງໝົດ.<!-- #segment-separator -->ທ່ານຕັ້ງຕົວເອງຢູ່ໃນພຣະວິຫານຂອງພຣະເຈົ້າ ແລະ ແທນ​ທີ່​ຈະເຮັດຄືສາສະໜາຈານປະຈຳໂບດ, ທ່ານກັບເຮັດຄືໝາປ່າໃສ່​ຝູງ​ແກະ;…ທ່ານຢາກໃຫ້ພວກຂ້ານ້ອຍເຊື່ອວ່າທ່ານເປັ້ນເຈົ້າຄະນະຜູ້ສູງສຸດ, ແຕ່​ທ່ານປະຕິບັດຄືຜະເດັດການຕ່າງຫາກ….<!-- #segment-separator -->ໃນ​ຂະ​ນະ​ທີ່​ທ່ານ​ຄວນ​ຈະເປັນຜູ້​​ຮັບໃຊ້ຂອງ​ບັນດາຜູ້​ຮັບ​ໃຊ້​ ດັ່ງ​ທີ່​ທ່ານ​ເອີ້ນ​​ຕົວເອງນັ້ນ​, ທ່ານກັບ​ພະ​ຍາ​ຍາມ​ເປັນເຈົ້າເປັນນາຍເໜືອທຸກຄົນ…<!-- #segment-separator -->ທ່ານເປັນເຫດໃຫ້ພຣະບັນຍັດຂອງພຣະເຈົ້າເປັນທີ່ດູຖູກ….<!-- #segment-separator -->ພຣະ​ວິນ​ຍານ​ບໍ​ລິ​ສຸດ​ເປັນ​ຜູ້​ກໍ່​ສ້າງຄຣິສ​ຈັກ​ທັງ​ຫຼາຍຈົນສຸດປາຍພື້ນພິພົບໂລກ….<!-- #segment-separator -->ພວກເຮົາເປັນພົນລະເມືອງນະຄອນຂອງ​ພຣະ​ເຈົ້າ​, ນະຄອນນັ້ນສູງເຖິງສະຫວັນຊັ້ນຟັ້າ ແລະ ຍິ່ງໃຫຍ່​ກວ່ານະຄອນທີ່ພວກຜູ້ເຜີຍພຣະທາຕັ້ງຊື່​ວ່າ “ບາບີໂລນ;” ນະຄອນບາບີໂລນ​ທຳ​ທ່າ​ວ່າມາຈາກພຣະເຈົ້າ, ມັນອ້າງວ່າໄດ້ເພິ່ງພາຕົນເອົງຈົນ​ຂຶ້ນ​ສະ​ຫວັນ ແລະ ໂອ້​ອວດ​ວ່າມີ​ສະ​ຕິ​ປັນ​ຍາທີ່​ອະ​ມະ​ຕະ; ມັນຍັງອວດໃນທີ່ສຸດໂດຍບໍ່ມີເຫດຜົນວ່າ, ມັນບໍ່ເຄີຍເຮັດຜິດ, ແລະຈະບໍ່ມີວັນເຮັດຜິດໄດ້ຈັກເທື່ອ.” ເຈຣາດ ບຣັນ, ປະຫວັດການປະຕິຮູບໃນບໍລິເວນເຂດປະເທດທາງລຸ່ມ 1:6). {GC 237.1}

## {GC 238.1}

ໃນແຕ່ສະຕະວັດຖັດມາກໍມີຄົນເກີດມາເພື່ອສືບຕໍ່ການປະທ້ວງນີ້.<!-- #segment-separator -->ຜູ້ສອນໃນຍຸກຕົ້ນໆ ນັ້ນໄດ້ເດີນທາງໄປ​ໃນ​ດິນແດນ​​ຕ່າງໆ, ເຖິງແມ່ນວ່າຈະມີຊື່​ທີ່ແຕກຕ່າງກັນ, ແຕ່ທຸກຄົນມີ​ລັກສະນະ​ເໝືອນຜູ້ປະກາດຊາວໂວດົວ ແລະ ໄດ້​ເຜີຍ​ແຜ່ຄວາມຮູ້ເລື່ອງ​ຂ່າວປະເສີດ​ໃນທຸກບ່ອນທີ່ພວກເຂົາໄປຈົນສາມາດເຈາະ​ເຂົ້າໄປໃນ​ປະ​ເທດ​ເນ​ເທີ​ແລນ.<!-- #segment-separator -->ຄໍາສອນຂອງພວກເຂົາແຜ່ຂະຫຍາຍຢ່າງໄວວາ.<!-- #segment-separator -->ພຣະຄໍາພຂອງຊາວໂວດົວໄດ້ຮັບການ້ແປເປັນພາສາໂຮນລັງ.<!-- #segment-separator -->ພວກ​ເຂົາ​ກ່າວ​ວ່າ “ຂ່າວປະເສີດມີ​ປະ​ໂຫຍດ​ຫຼາຍ; ມັນບໍ່ແມ່ນນິຍາຍ ຫຼື ການເວົ້າຕະຫຼົກ, ມັນບໍ່ແມ່ນເລື່ອງໄຮ້ສາລະ ຫຼື ການຫຼອກລວງ, ແຕ່ເປັນຖ້ອຍຄຳແຫ່ງຄວາມຈິງ; ເຖິງແມ່ນວ່າເປືອກພາຍນອກອາດຈະແຂງຄືກະດູກຢູ່ໃນບາງ(ຈູດ/ບ່ອນ), ແຕ່ຂ້າງໃນນັ້ນມີໄຂທີ່ຫອມຫວານ, ຄວາມໝາຍຄືຂ້າງໃນຂ່າວປະເສີດນັ້ນມີສິ່ງດີທີ່ສາມາດຄົ້ນພົບໄດ້ງ່າຍ.” (ເຈຣາດ ບຣັນ, 1:14).<!-- #segment-separator -->ນີ້ແມ່ນຄຳຂຽນຂອງຜູ້ສະໜັບສະໜູນຄວາມເຊື່ອ(ເກົ່າແກ່/ຕົ້ນເດີມ)ໃນສະຕະວັດທີ 12. {GC 238.1}

## {GC 238.2}

ພໍເຖິງຕອນນີ້ຄຣິສຕະຈັກໂຣມກໍເລີ່ມຕົ້ນການກົດຂີ່ຂົ່ມເຫັງ; ແຕ່​​ທ່າມກາງ​ກອງໄຟປະຫານ ແລະ ​ການຖືກ​ທໍລະມານ​ນັ້ນ ຜູ້​ເຊື່ອ​ຍັງ​ເພີ່ມ​ຂຶ້ນ​ຢ່າງຕໍ່ເນື່ອງ ໂດຍຢືນຢັນ​ປະກາດ​ວ່າ​ ສຳລັບເລື່ອງ​ສາ​ສະ​ໜາແລ້ວ ມີແຕ່ພຣະຄຳພີເທ່ານັ້ນທີ່ມີ​ສິດ​ອຳນາດແບບບໍ່​ມີ​ຄວາມ​ຜິດພ້ຽນ​; ຄົນເຫຼົ່ານີ້ຍັງກ່າວອີກວ່າ “ບໍ່​ຄວນມີ​ການບັງຄັບໃຫ້ຜູ້​ໃດ​ເຊື່ອ, ແຕ່​ຕ້ອງ​ຊະນະໃຈທຸກຄົນ​ດ້ວຍ​ການ​ປະກາດ.” (ມາຕິນິ 2:87). {GC 238.2}

## {GC 238.3}

ເມັດພືດແຫ່ງຄຳ​ສອນ​ຂອງ​ລູ​ເທີໄດ້​ພົບ​ດິນດີໃນ​ປະ​ເທດ​ເນ​ເທີ​ແລນ ແລະ ມີຜູ້​ຊາຍ​ທີ່​ຫ້າວຫັນຈິງ​ໃຈ ແລະ ​ສັດຊື່ບາງຄົນ​ງອກ​ຂຶ້ນມາ​ເພື່ອ​ປະ​ກາດ​ຂ່າວປະເສີດ.<!-- #segment-separator -->ໜຶ່ງໃນຄົນເຫຼົ່ານີຄືເມັນໂນ ຊີໂມນ (Menno Simons) ທີ່ມາຈາກແຂວງໜຶ່ງຂອງໂຮນລັງ.<!-- #segment-separator -->ລາວໄດ້ຮັບການສຶກສາໃຫ້ເປັນໂຣມັນກາໂຕລິກ ແລະ ໄດ້ຮັບການເຈີ່ມຕັ້ງໃນຖານະບາດຫຼວງ, ແຕ່ລາວບໍ່ຮູ້ເລື່ອງພຣະຄຳພີເລີຍ ແລະ ກໍບໍ່ຍອມອ່ານເພາະຢ້ານວ່າຈະຖືກຫຼອກໃຫ້ຫຼົງເຊື່ອຄຳສອນນອກຮີດ.<!-- #segment-separator -->ເມື່ອ​ຮູ້ສຶກສົງໄສວ່າ ເຂົ້າຈີ່ໃນພິທີສິນລະນຶກໄດ້ກາຍເປັນເນື້ອແທ້ຂອງພຣະຄຣິສຕາມຄຳສອນຂອງຄຣິສຕະຈັກໂຣມ ຫຼື ບໍ່ ລາວຖືວ່າຄວາມສົງໄສນັ້ນເປັນການທົດລອງຈາກຊາຕານ, ລາວຈຶ່ງອະ​ທິ​ຖານສາ​ລະ​ພາບ​ຄວາມບາບເພື່ອຫຼຸດພົ້ນຈາກຄວາມຄິດນັ້ນ ແຕ່ກໍບໍ່ໄດ້ຜົນ.<!-- #segment-separator -->ລາວຈຶ່ງຫັນໄປໃຊ້ຊີວິດແບບສຳມະເລເທເມົາໂດຍຫວັງວ່າຈະສາມາດດັບສຽງຈິດສຳນຶກຜິດຊອບທີ່ຟ້ອງດັງຢູ່ໃນໃຈ, ແຕ່ກໍບໍ່ມີຜົນປະໂຫຍດ.<!-- #segment-separator -->ເມື່ອເວລາຜ່ານໄປຊ່ວງໜຶ່ງລາວໄດ້ຮັບການດົນໃຈໃຫ້ສຶກສາພຣະຄໍາພີໃໝ່ ແລະບົດຄວາມງານຂຽນຂອງລູເທີ; ສິ່ງເຫຼົ່ານີ້ເຮັດໃຫ້ລາວຮັບເຊື່ອຕາມຄຳສອນຂອງຝ່າຍປະຕິຮູບ.<!-- #segment-separator -->ຕໍ່ມາບໍ່ດົນລາວໄດ້ເຫັນການຕັດຄໍປະຫານຊີວິດຊາຍຄົນໜຶ່ງຍ້ອນລາວໄດ້ຮັບບັບຕິສະມາໃໝ່ໃນຖານະຜູ້ໃຫຍ່.<!-- #segment-separator -->ເຫດການນີ້ເປັນແຮງບັນດານໃຈໃຫ້​ລາວ​ສຶກສາ​ພຣະຄຳພ​ີກ່ຽວ​ກັບ​ການ​ຮັບບັບຕິສະມາ​ໃຫ້ເດັກອ່ອນ.<!-- #segment-separator -->ລາວ​ບໍ່​ສາມາດພົບຫຼັກ​ຖານ​ໃນ​ພຣະ​ຄຳ​ພີ​ທີ່ສະໜັບສະໜູນເລື່ອງດັ່ງກ່າວ ແຕ່ເຫັນວ່າພຣະຄຳພີລ້ວນແຕ່ສອນວ່າ​ການ​ກັບ​ໃຈ ແລະ ຄວາມ​ເຊື່ອ​ເປັນ​ເງື່ອນ​ໄຂທີ່ຈຳເປັນ​ຂອງ​ການ​ຮັບ​ບັບຕິ​ສະມາ. {GC 238.3}

## {GC 239.1}

ເມັນໂນ​ຖອນ​ຕົວ​ອອກ​ຈາກຄຣິສຕະຈັກໂຣມ ແລະ ອຸທິດ​ຊີ​ວິດ​ເພື່ອ​ສອນ​ຄວາມ​ຈິງ​ທີ່​ເພິ່ນ​ໄດ້​ຮັບ.<!-- #segment-separator -->ໃນ​ເຢຍລະມັນ ແລະ ​ເນ​ເທີ​ແລນມີ​ກຸ່ມຄົນຄັ່ງສາສະໜາກຸ່ມໜຶ່ງທີ່​ສອນ​ເລື່ອງທີ່​ບໍ່ສົມເຫດຜົນ ​ແລະ ສ້າງຄວາມແຕກແຍກ; ຄົນກຸ່ມນີ້ເລີ່ມຕົ້ນກ່າວຫາການມີລະບຽບ ແລະ ການມີມາລະຍາດ ແລ້ວກໍສືບຕໍ່ຈົນເກີດ​ຄວາມ​ຮຸນ​ແຮງ​ ແລະ ການກະບົດ.<!-- #segment-separator -->ເມັນໂນເຫັນເຖິງຜົນລັບອັນໜ້າຢ້ານທີ່ຈະຕາມມາຢ່າງຫຼີກລ່ຽງບໍ່ໄດ້ຈາກການເຄື່ອນໄຫວຂອງຄົນເຫຼົ່ານີ້; ລາວຈຶ່ງຄັດຄ້ານຄຳສອນທີ່ຜິດພ້ຽນ ແລະ ແຜນອຸບາຍທີ່ເຫຼວໄຫຼຂອງພວກຄັ່ງສາສະໜາຢ່າງເຕັມທີ່.<!-- #segment-separator -->ຢ່າງໃດກໍຕາມ, ມີຫຼາຍຄົນທີເຄຍຫຼົງຕາມພວກຄັ່ງສາສະໜາເຫຼົ່ານັ້ນ, ແຕ່ກັບໃຈປະຖິ້ມຄໍາສອນທີ່ອັນຕະລາຍຂອງພວກເຂົາ; ນອກຈາກນັ້ນ​ຍັງ​ມີ​ລູກ​ຫຼານ​ຂອງ​ຄຣິສ​ຕຽນ​ສະ​ໄໝ​ບູ​ຮານ​ຫຼາຍ​ຄົນ​ທີ່​ຍັງ​ເຫຼືອຢູ່, ເຊິ່ງເປັນ​ໝາກ​ຜົນ​ຂອງ​ການ​ສອນຂອງພວກຊາວໂວດົວ.<!-- #segment-separator -->ເມັນໂນເຮັດວຽກກັບຄົນເຫຼົ່ານີ້ດ້ວຍຄວາມກະຕືລືລົ້ນ ແລະ ໄດ້ພົບຄວາມສໍາເລັດ. {GC 239.1}

## {GC 239.2}

ລາວເດີນ​ທາງສັ່ງສອນພ້ອມດ້ວຍລູກເມຍເປັນເວລາ 25 ປີ ໂດຍທີ່ຕ້ອງ​ທົນ​ກັບ​ຄວາມ​ລຳ​ບາກ​ອັນ​ໃຫຍ່​ຫຼວງ ແລະ ​ຄວາມຂັດສົນ, ທັງໄດ້ສ່ຽງ​​ຊີ​ວິດຢູ່ເລື້ອຍໆ.<!-- #segment-separator -->ລາວເດີນທາງທົ່ວປະເທດເນເທີແລນ ແລະ ພາກເໜືອຂອງເຢຍລະມັນ, ສ່ວນຫຼາຍລາວປະກາດກັບຄົນຍາກຈົນ ແຕ່ອິດທິພົນຂອງລາວໄດ້ຂະຫຍາຍອອກຢ່າງກວ້າງຂວາງ.<!-- #segment-separator -->ເຖິງແມ່ນວ່າເມັນໂນມີການສຶກສານ້ອຍ ແຕ່ໂດຍທໍາມະຊາດແລ້ວລາວເປັນຄົນເວົ້າຄ່ອງ, ມີຄວາມສັດຊື່ທີ່ບໍ່ອຽງເອນ, ມີຄວາມອ່ອນນ້ອມຖ່ອມຕົນ, ທ່າທາງທີ່ສຸພາບອ່ອນໂຍນ ແລະ ພຽນຮັກສາສິນທຳຢ່າງຈິງໃຈ; ຊີວິດຂອງລາວເປັນແບບຢ່າງເຖິງຫຼັກທຳມະທີ່ລາວສອນ, ຄົນທັງຫຼາຍຈຶ່ງໄວ້ເນື້ອເຊື່ອໃຈລາວ.<!-- #segment-separator -->ຜູ້ຕິດຕາມຄຳສອນຂອງລາວຕ່າງກະຈັດກະຈາຍໄປ ແລະ ຖືກກົດຂີ່ຂົ່ມເຫັງ.<!-- #segment-separator -->ພວກເຂົາໄດ້ຮັບຄວາມເສຍຫາຍຢ່າງຫຼວງຫຼາຍຈາກການຖືກນັບຮວມກັບພວກຊາວເມືອງມຸນສະເຕີ (M[:u]nster) ທີ່ຄັ່ງສາສະໜາ.<!-- #segment-separator -->ແຕ່ມີ(ຄົນ)ຈໍານວນຫຼວງຫຼາຍທີ່ຮັບເຊື່ອຍ້ອນການປະກາດຂອງລາວ. {GC 239.2}

## {GC 239.3}

ບໍ່ມີບ່ອນໃດທີ່ຮັບເອົາຄໍາສອນຂອງຝ່າຍປະຕິຮູບໂດຍທົ່ວໄປຫຼາຍກວ່າປະເທດເນເທີແລນ.<!-- #segment-separator -->ໃນຂະນະດຽວກັນກໍມີນ້ອຍປະເທດທີ່ຜູ້ເຊື່ອສັດທາຖືກຂົ່ມເຫັງຮ້າຍແຮງກວ່າທີ່ໄດ້ຮັບໃນປະເທດເນເທີແລນ.<!-- #segment-separator -->ໃນປະເທດເຢຍລະມັນຈັກກະພັດຊານສ໌ທີ 5 ໄດ້ອອກຄຳສັ່ງຫ້າມຂະບວນການປະຕິຮູບ ແລະ ເພິ່ນຄົງຍິນດີປະຫານຊີວິດຜູ້ເຊື່ອສັດທາ ແຕ່ບັນດາ​ເຈົ້າ​ແຂວງໄດ້ລຸກຂຶ້ນຂັດຂວາງຄວາມໂຫດຮ້າຍຂອງເພິ່ນ.<!-- #segment-separator -->ສ່ວນປະເທດເນເທີແລນນັ້ນ, ເປັນປະເທດທີ່ຈັກກະພັດມີອໍານາດຫຼາຍກວ່າ, ສະນັ້ນເພິ່ນຈຶ່ງອອກຄຳສັ່ງ(ຕິດໆ/ເລື່ອຍໆ)ໃຫ້ຂົ່ມເຫງຜູ້ເຊື່ອຝ່າຍການປະຕິຮູບ.<!-- #segment-separator -->ການ​ອ່ານພຣະຄຳພີ, ການ​ໄປຟັງຄຳເທດສະໜາທີ່ອ້າງພຣະຄຳພີ ຫຼື ແມ່ນ​ແຕ່ການ​ເວົ້າ​ກ່ຽວ​ກັບ​ພຣະຄຳພີນັ້ນ, ລ້ວນແຕ່ມີໂທດປະຫານດ້ວຍການເຜົ່າໄຟ.<!-- #segment-separator -->ການ​ອະທິດຖານຕໍ່​ພຣະເຈົ້າ​ເປັນການສ່ວນຕົວ, ການຫຼີກ​ລ່ຽງທີ່ຈະ​ກົ້ມ​ຂາບ​ຮູບເຄົາລົບ ​ຫຼື​ ການຮ້ອງບົດ​ເພງ​ສັນລະເສີນ​ກໍມີໂທດປະຫານເຊັ່ນກັນ.<!-- #segment-separator -->ແມ່ນແຕ່ຄົນທີ່ຍອມຮັບວ່າການກະທຳດັ່ງກ່າວເປັນຄວາມຜິດກໍຍັງຖືກປະຫານ, ຖ້າເປັນຜູ້ຊາຍກໍປະຫານດ້ວຍດາບ, ຖ້າເປັນແມ່ຍິງກໍປະຫານດ້ວຍການຝັງທັງເປັນ.<!-- #segment-separator -->ຫຼາຍພັນຄົນເສຍຊີວິດພາຍໃຕ້ການປົກຄອງຂອງຈັກກະພັດຊານສ໌ ແລະ ຈັກກະພັດຟີລິບທີ 2. {GC 239.3}

## {GC 240.1}

ມີຄັ້ງໜຶ່ງທີ່ທຸກຄົນໃນຄອບຄົວຖືກນໍາມາຕໍ່ໜ້າເຈົ້າໜ້າທີ່ສານຄະດີນອກຮີດ ໂດຍມີຂໍ້ກ່າວຫາວ່າພວກເຂົາບໍ່ໄປຮ່ວມພິທີສິນລະນຶກ ແຕ່ນະມັດສະການຢູ່ເຮືອນ.<!-- #segment-separator -->ເມື່ອສອບສວນເຖິງ​ການ​ປະ​ຕິ​ບັດ​ຂອງພວກເຂົ້າ​ເມື່ອບໍ່ມີຄົນອື່ນຢູ່ນັ້ນ ລູກ​ຊາຍ​ຫຼ້າ​ໄດ້​ຕອບ​ວ່າ​:<!-- #segment-separator --> “ພວກ​ເຮົາ​ກໍຄຸ​ເຂົ່າ​ລົງອະ​ທິ​ຖານຂໍໃຫ້​ພຣະ​ເຈົ້າ​ຊົງໂຜດສ່ອງສະ​​ຫວ່າງເຂົ້າມາໃນ​ຈິດ​ໃຈ​ຂອງ​ພວກ​ເຮົາ ​ແລະ​ ອະ​ໄພຄວາມຜິດ​ບາບ, ແລ້ວກໍ​ອະ​ທິ​ຖານ​ເພື່ອອົງປະມຸກຂອງຊາດໃຫ້ການປົກ​ຄອງ​ຂອງ​ເພິ່ນ​ຈະ​ເລີນຂຶ້ນ ແລະ ໃຫ້ເພິ່ນມີ​ຄວາມ​ສຸກໃນຊີວິດ​; ພວກ​ເຮົາກໍ​ອະ​ທິ​ຖານ​ເພື່ອເຈົ້າໜ້າທີ່ບ້ານເມືອງ ຂໍໃຫ້ພຣະເຈົ້າຊົງໂຜດປົກ​ປັກ​ຮັກ​ສາ​ພວກ​ເຂົາ.” (ໄວລີ, ເຫຼັ້ມ 18, ບົດ 6.<!-- #segment-separator -->ຜູ້​ພິພາກສາ​ບາງ​ຄົນ​ຮູ້ສຶກຊາບຊຶ້ງ, ຢ່າງໃດກໍຕາມພໍ່ກັບລູກ​ຊາຍ​ຄົນ​ໜຶ່ງຖືກຕັດສິນປະຫານຊີວິດດ້ວຍການເຜົາໄຟ. {GC 240.1}

## {GC 240.2}

ແຕ່ຄວາມເຊື່ອຂອງຜູ້ສະຫຼະຊີວິດຍ້ອນຄວາມເຊື່ອບໍ່ໄດ້ໜ້ອຍໜ້າຄວາມໂກດແຄ້ນຂອງຜູ້ຂົ່ມເຫັງພວກເຂົາ.<!-- #segment-separator -->ບໍ່​ພຽງ​ແຕ່​ຜູ້​ຊາຍ​ເທົ່າ​ນັ້ນ, ແຕ່​ຜູ້​ຍິງ​ທີ່​ອ່ອນ​ໂຍນ ແລະ ຍິງ​ສາວ​ທີ່​ອ່ອນໄວ​ກໍ​ໄດ້​ສະ​ແດງເຖິງ​ຄວາມ​ກ້າ​ຫານ​ທີ່​ບໍ່​ຫວັ່ນໄຫວ.<!-- #segment-separator --> “ຜູ້ພັນລະຍາ​ຈະ​ຢືນ​ຢູ່​ໃກ້ຫຼັກປະຫານ​ຂອງສາມີ ແລະ ຈະ​ກະ​ຊິບ​ຄຳ​ປອບ​ໂຍນໃນຂະນະທີ່ລາວທົນໄຟເຜົານັ້ນ ຫຼື ຈະຮ້ອງບົດເພງສັນລະເສີນເພື່ອເປັນກຳລັງໃຈ.” “ຍິງສາວຈະນອນຢູ່ໃນຫຼຸມຝັງສົບເພື່ອຖືກຝັງທັງເປັນ ໂດຍມີທ່າທາງເໝືອນກັບວ່າກຳລັງເຂົ້າຫ້ອງນອນເພື່ອຫຼັບໃນກາງຄືນ; ຫຼື ບາງຄົນໄປທີ່ຫຼັກປະຫານ ແລະ ຖືກເຜົາໄຟໃຫ້ຕາຍ ໂດຍທີ່ນຸ່ງ​ເຄື່ອງ​ທີ່​ດີ​ທີ່​ສຸດ​ເໝືອນກຳລັງໄປງານ​ແຕ່ງ​ດອງຂອງຕົນເອງ.” (ໄວລີ., ເຫຼັ້ມ 18, ບົດ 6. {GC 240.2}

## {GC 240.3}

ເຊັ່ນດຽວກັບສະໄໝທີ່ພວກບໍ່ນັບຖືພຣະເຈົ້າພະຍາຍາມທໍາລາຍຂ່າວປະເສີດ, ເລືອດຂອງຊາວຄຣິສຕຽນແມ່ນເມັດພືດ.<!-- #segment-separator -->(ສຶກສາເພີ່ມເຕີມ: ບົດຖະແຫຼງຂອງເທີທູລຽນ (Tertullian’s Apology) ວັກ 50)<!-- #segment-separator -->ການຂົ່ມເຫັງຊ່ວຍເພີ່ມຈໍານວນຄົນທີ່ເປັນພະຍານເພື່ອຄວາມຈິງ.<!-- #segment-separator -->ແຕ່ລະປີທີ່ຜ່ານໄປນັ້ນ ຈັກກະພັດຮູ້ສຶກເຈັບໃຈຈົນຈະເປັນບ້າຍ້ອນປະຊາຊົນຢືນຢັດເດັດດຽວບໍ່ຍອມຈຳນົນ, ເພິ່ນຈຶ່ງຊຸກຍູ້ການຂົ່ມເຫັງອັນໂຫດຮ້າຍຕໍ່ໄປ, ແຕ່ກໍບໍ່ເປັນຜົນ.<!-- #segment-separator -->ໃນທີ່ສຸດວັນລຽງແຫ່ງໂອຣານ (​William of Orange) ຜູ້ມີຈິດໃຈອັນສູງສົ່ງ ໄດ້ນຳການປະຕິວັດທີ່ປົດປ່ອຍປະເທດໂຮນລັງໃຫ້ມີສິດ​ເສລີ​ພາບ​ໃນ​ການນະມັດສະການ​ພຣະ​ເຈົ້າ. {GC 240.3}

## {GC 240.4}

ຕາມສາຍພູພີດມົງ, ໃນເຂດທົ່ງພຽງຂອງປະເທດຝຣັ່ງ ແລະ ຕາມຊາຍຝັ່ງທະເລແຫ່ງປະເທດໂຮນລັງ, ມີເລືອດຂອງພວກສາວົກເປັນເຄື່ອງໝາຍຂອງການປະກາດຂ່າວປະເສີດທີ່ຂະຫຍາຍອອກໄປ<!-- #segment-separator -->​ແຕ່​ໃນ​ບັນດາ​ປະ​ເທດ​ທາງ​ເໜືອ​ຂ່າວປະເສີດສາມາດເຂົ້າໄປໄດ້ຢ່າງສະຫງົບ.<!-- #segment-separator -->ນັກສຶກສາທີ່ຮຽນຢູ່ເມືອງວິດເທັນເບີກ, ກັບຄືນໄປບ້ານເຮືອນຂອງຕົນໃນສະແກນດິເນເວຍ ແລະ ນຳຄຳສອນຝ່າຍການປະຕິຮູບເມືອນຳ.<!-- #segment-separator -->ການ​ພິມ​ເຜີຍ​ແຜບົດຄວາມງານຂຽນ​ຂອງລູເທີຍັງ​ເປັນອີກທາງໜຶ່ງທີ່ກະຈາຍ​ຄວາມ​ສະ​ຫວ່າງ.<!-- #segment-separator -->ປະຊາຊົນໃນປະເທດທາງເໜືອເປັນຄົນລຽບງ່າຍ ແລະ (ອົດທົນ/ສູ້ທົນ); ຄົນເຫຼົ່ານີ້ໄດ້ຫັນຈາກຄວາມຊົ່ວ, ພິທີກຳອັນຫຼູຫຼາອະລັງການ ແລະ ຈາກຄວາມງົມງວາຍຂອງຄຣິສຕະຈັກໂຣມ, ເພື່ອຮັບເອົາຄວາມບໍຣິສຸດ ແລະ ຄວາມລຽບງ່າຍຂອງສັດຈະທຳຄວາມຈິງໃນພຣະຄຳພີເຊິ່ງອຳນວຍໃຫ້ມີຊີວິດ. {GC 240.4}

## {GC 241.1}

ທາວເຊັນ (Tausen) “ຜູ້ປະຕິຮູບປະເທດເດນມາກ,” ເປັນລູກຊາຍຊາວກະສິກອນ.<!-- #segment-separator -->ຕັ້ງແຕ່ຍັງເປັນເດັກນ້ອຍກໍປາກົດໃຫ້ເຫັນວ່າ ລາວມີສະຕິປັນຍາອັນຫຼັກແຫຼມ; ລາວໃຝ່ຝັນຢ່າງແຮງຢາກມີໂອກາດສຶກສາຮ່ຳຮຽນ ແຕ່ໂດຍສະຖານະຂອງພໍ່ແມ່ກໍບໍ່ມີໂອກາດ, ລາວຈຶ່ງເຂົ້າໄປຢູ່ສຳນັກນັກບວດແຫ່ງໜຶ່ງ.<!-- #segment-separator -->ຄວາມບໍຣິສຸດຂອງຊີວິດ ພ້ອມກັບຄວາມອຸດສາພາກພຽນ ແລະ ຄວາມຊື່ສັດຂອງລາວສາມາດຊະນະໃຈຜູ້ທີ່ຮັບຜິດຊອບລາວ.<!-- #segment-separator -->ເມື່ອທົດ​ສອບແລ້ວ ກໍປາກົດວ່າ ລາວມີຄວາມສາມາດ​ທີ່ໜ້າຈະເປັນປະໂຫຍດໃຫ້ຄຣິສຕະຈັກໂຣມໃນອະນາຄົດ.<!-- #segment-separator -->ມີການຕັດສິນໃຈສົ່ງລາວໄປຮຽນຕໍ່ໃນມະຫາວິທະຍາໄລແຫ່ງໃດໜຶ່ງຂອງເຢຍລະມັນ ຫຼື ເນເທີແລນ<!-- #segment-separator --> ໂດຍອະນຸຍາດໃຫ້ລາວເປັນຜູ້ເລືອກມະຫາວິທະຍາໄລເອງ; ແຕ່ມີເງື່ອນໄຂດຽວ ຈະຕ້ອງບໍ່ໄປຮຽນຢູ່ເມືອງວິດເທັນເບີກ.<!-- #segment-separator -->ພວກພະກາໂຕລິກກ່າວວ່າ ນັກວິຊາການຂອງຄຣິສຕະຈັກໂຣມຈະຕ້ອງບໍ່ສ່ຽງອັນຕະລາຍຈາກຍາຜິດແຫ່ງຄຳສອນນອກຮີດ. {GC 241.1}

## {GC 241.2}

ທາວເຊັນໄປຮຽນຢູ່ເມືອງໂຄໂລນ, ເຊິ່ງໃນເວລານັ້ນເປັນໜຶ່ງໃນເມືອງທີ່ສະໜັບສະໜູນຄຣິສຕະຈັກໂຣມຢ່າງເຂັ້ມແຂງ ແລະ ໃນສະໄໝນີ້ກໍເຊັ່ນກັນ.<!-- #segment-separator -->ໃນບໍ່ດົນລາວກໍຮູ້ສຶກເບື່ອໜ່ອຍກັບພວກນັກວິຊາການທແໜ້ນການປະຕິບັດທຳເພື່ອເຂົ້າເຖິງພຣະເຈົ້າ.<!-- #segment-separator -->ໃນຊ່ວງເວລານັ້ນລາວໄດ້ຮັບບົດຄວາມງານຂຽນຂອງລູເທີ.<!-- #segment-separator -->ລາວ​ອ່ານ​ຂໍ້ຄວາມເຫຼົ່ານັ້ນ​ດ້ວຍຄວາມປະຫຼາດ​ໃຈ ແລະ ຄວາມຍິນດີ, ລາວຈຶ່ງປາຖະໜາຢ່າງ​ຍິ່ງ​ທີ່​ຈະ​ມີ​ໂອກາດສຶກສາກັບລູເທີໂດຍກົງ.<!-- #segment-separator -->ແຕ່ຖ້າ​ໄປຮຽນກັບລູເທີກໍສ່ຽງທີ່ຈະເຮັດໃຫ້ເຈົ້າໜ້າທີ່ສຳນັກນັກບວດຜິດໃຈຈົນຕັດທຶນການສຶກສາຂອງລາວ.<!-- #segment-separator -->ໃນບໍ່ຊ້າລາວກໍຕັດສິນໃຈ ແລະ ໄປລົງທະບຽນເປັນນັກສຶກສາຢູ່ເມືອງວິດເທັນເບີກ. {GC 241.2}

## {GC 241.3}

ເມື່ອກັບຄືນໄປປະເທດເດນມາກ, ລາວກໍໄປຢາມສຳນັກນັກບວດຂອງລາວ.<!-- #segment-separator -->ຄາວນັ້ນຍັງບໍ່ມີໃຜສົງໃສວ່າລາວເຊື່ອຕາມຄຳສອນຂອງລູເທີ ແລະ ລາວ​ກໍບໍ່​ໄດ້​ເປີດ​ເຜີຍ​ຄວາມ​ລັບນັ້ນໃຫ້ໃຜຮູ້, ແຕ່​ພະ​ຍາ​ຍາມນຳໝູ່ເພື່ອນໃຫ້ມີຄວາມເຊື່ອທີ່ບໍຣິສຸດ ແລະ ຊີວິດທີ່ປາສະຈາກມົນທິນບາບ ໂດຍ​ບໍ່​ຍຸຍົງໃຫ້ພວກເຂົາເກີດອະ​ຄະ​ຕິ.<!-- #segment-separator -->ລາວເປີດພຣະຄໍາພີມາອະທິບາຍຄວາມໝາຍທີ່ແທ້ຈິງ, ແລ້ວສຸດທ້າຍກໍປະກາດໃຫ້ພວກເຂົາຟັງວ່າ ພຣະຄຣິສຊົງເປັນຄວາມຊອບທໍາຂອງຄົນບາບ ແລະ ຊົງເປັນຄວາມຫວັງດຽວທີ່ຈະໄດ້ຮັບຄວາມລອດພົ້ນ.<!-- #segment-separator -->ເຈົ້າໜ້າທີ່ຝ່າຍສຳນັກນັກບວດນັ້ນໂກດຮ້າຍ ຍ້ອນລາວຫວັງເປັນຢ່າງຍິ່ງວ່າ ທາວເຊັນຈະກາຍເປັນຜູ້ປົກປ້ອງຄຣິສຕະຈັກໂຣມທີ່ເກັ່ງກ້າ.<!-- #segment-separator -->ລາວຖືກຍ້າຍສຳນັກໄປຢູ່ສຳນັກໃໝ່ ແລະ ຖືກກັກຂັງໃນຫ້ອງ ໂດຍມີຜູ້ເຝົ້າຍາມຢ່າງເຂັ້ມງວດ. {GC 241.3}

## {GC 242.1}

ແຕ່ບໍ່ຊ້າມີບາດຫຼວງບາງຄົນປະກາດວ່າຕົນໄດ້ຮັບເຊື່ອຕາມຫຼັກໂປຣແຕັສຕັງ ອັນເປັນເຫດໃຫ້ພວກທີ່ຄວບຄຸມທາວເຊັນນັ້ນຕົກໃຈຢ້ານ.<!-- #segment-separator -->ລາວໄດ້ສື່ສານກັບນັກບວດຄົນອື່ນຜ່ານກົງເຫຼັກຂອງຫ້ອງຂັງ ຈົນຄົນເຫຼົ່ານັ້ນໄດ້ຮູ້ຈັກຄວາມຈິງ.<!-- #segment-separator -->ຖ້າຫາກວ່າພວກເຈົ້າໜ້າທີ່ຄຣິສຕະຈັກໂຣມໃນເດນມາກມີຄວາມຊຳນານຕໍ່ແຜນການຂອງຄຣິສຕະຈັກເລື່ອງການຈັດການກັບພວກນອກຮີດແລ້ວ ທາວເຊັນກໍຄົງຖືກປິດປາກໄວ້ຕະຫຼອດການ; ແຕ່ແທນທີ່ພວກເຂົາຈະຂັງລາວໄວ້ໃນຄຸກມືດຈົນຕາຍ ກໍກັບຂັບ​ໄລ່​ລາວ​ອອກ​ຈາກ​ສຳນັກນັກບວດແທນ.<!-- #segment-separator -->ເຖິງຄາວນີ້ພວກເຂົາກໍໝົດອຳນາດ,<!-- #segment-separator -->ເພາະຫາກໍມີຄຳສັ່ງຂອງກະສັດທີ່ປົກປ້ອງຜູ້ສອນຫຼັກຄວາມເຊື່ອໃໝ ກໍຄືຄຳສອນຂອງຝ່າຍການປະຕິຮູບ.<!-- #segment-separator -->ແລ້ວທາວເຊັນກໍ​ເລີ່ມ​ຕົ້ນ​ການ​ປະ​ກາດ​.<!-- #segment-separator -->ໂບດ​ຕ່າງໆ ​ໄດ້​ປະຕູຕ້ອນຮັບລາວ ແລ້ວ​ ປະຊາຊົນກໍພາກັນໄປຟັງ.<!-- #segment-separator -->ໃນຂະນະນັ້ນມີຄົນອື່ນນອກຈາກນັ້ນທີ່ປະກາດພຣະຄໍາຂອງພຣະເຈົ້າ.<!-- #segment-separator -->ພຣະ​ຄຳ​ພີ​ໃໝ່ສະບັບແປ​ເປັນ​ພາ​ສາ​ເດັນ​ມາກຖືກນຳໄປ​ເຜີຍ​ແຜ່​ຢ່າງ​ກວ້າງ​ຂວາງ.<!-- #segment-separator -->ຄວາມ​ພະ​ຍາ​ຍາມ​ຂອງຝ່າຍສັນຕະປາປາທີ່​ຈະ​ຢັບຢັ້ງການປະກາດໄດ້ກາຍເປັນເຫດທີ່ຊ່ວຍຂະຫຍາຍການປະກາດເອງ, ໃນບໍ່ຊ້າປະເທດເດນ​ມາກ​ຈຶ່ງປະ​ກາດການຍັມຮັບຄຳສອນຂອງຂະບວນການ​​ປະ​ຕິ​ຮູບ. {GC 242.1}

## {GC 242.2}

ໃນປະເທດສະວີເດັນພວກຊາວໜຸ່ມທີ່ເຄີຍດື່ມນໍ້າຈາກນໍ້າສ້າງທີ່ເມືອງວິດເທັນເບີກໄດ້ເອົານໍ້າແຫ່ງຊີວິດໄປໃຫ້ຄົນໃນຊາດຂອງຕົນ.<!-- #segment-separator -->ທ່າມກາງຜູ້ນໍາການປະຕິຮູບປະເທດສະວີເດັນມີພີ່ນ້ອງສອງຄົນຊື່ ໂອລັບ ແລະ ໂລເຣັນທີອັດ ເປຕຣີ (Olaf and Laurentius Petri), ເປັນລູກຊາຍຂອງຊ່າງຕີເຫຼັກຄົນໜຶ່ງໃນເມືອງໂອເຣໂບ (Orebro); ສອງພີ່ນ້ອງນີ້ເປັນລູກສິດຂອງລູເທີ ແລະ ເມລັງໂທນ, ແລະ ມີຄວາມພາກພຽນທີ່ຈະສອນຄວາມຈິງທີ່ພວກເຂົາໄດ້ຮຽນຮູ້.<!-- #segment-separator -->ໂອລັບເໝືອນລູເທີທີ່ປະກາດຢ່າງກະຕືລືລົນ ແລະ ປຸກປະຊາຊົນໃຫ້ຕື່ນດ້ວຍວາຈາທີ່ຄົມຄາຍ, ສ່ວນໂລເຣັນທີອັດນັ້ນເໝືອນເມລັງໂທນ ຄືເປັນນັກຄິດທີ່ຮຽນສູງ ແລະ ມີອາລົມ(ສະຫງົບສຸຂຸມ/ສະຫງົບສະຫງ່ຽມ).<!-- #segment-separator -->ທັງ​ສອງ​ຄົນຍຶດຫຼັກສິນທຳ, ມີຄວາມເຂົ້າໃຈດ້ານສາສະໜາສາດຢ່າງດີ ແລະ ມີ​ຄວາມ​ກ້າຫານ​ທີ່​ບໍ່​ຫວັ່ນໄຫວໃນການປະກາດສັດຈະທຳຄວາມຈິງ.<!-- #segment-separator -->ໃນຂະນະດຽວກັນມີການຕໍ່ຕ້ານຈາກພວກຝ່າຍສັນຕະປາປາຢ່າງບໍ່ຂາດສາຍ.<!-- #segment-separator -->ບາດຫຼວງກາໂຕລິກໄດ້ປຸກລະດົມປາຊາຊົນທີ່ໂງ່ຈ້າ ແລະ ງົມງວາຍ.<!-- #segment-separator -->ໂອລັບ ເປຕຣີ ໂດນພວກ​ກຸ່ມ​ຄົນຫົວ​ຮຸນ​ແຮງ​ບຸກ​ໂຈມ​ຕີ​ເລື້ອຍໆ ​ແລະ ​ໃນ​ຫຼາຍ​ຄັ້ງ​ເກືອບໜີບໍ່ລອດ.<!-- #segment-separator -->ຢ່າງໃດກໍຕາມ ນັກປະຕິຮູບເຫຼົ່ານີ້ໄດ້ຮັບຄວາມໂປດປານ ແລະ ການປົກປ້ອງຈາກກະສັດ. {GC 242.2}

## {GC 243.1}

ສະໄໝທີ່ພາຍ​ໃຕ້​ການ​ປົກ​ຄອງ​ຂອງຄຣິສຕະຈັກໂຣມນັ້ນ ປະ​ຊາ​ຊົນ​ຕົກ​ຢູ່​ໃນ​ຄວາມ​ທຸກ​ຍາກ ແລະ ຕົກຕ່ຳຍ້ອນ​ຖືກ​ກົດ​ຂີ່​ຂົ່ມ​ເຫັງ.<!-- #segment-separator -->ໃນຄາວນັ້ນພວກເຂົາບໍ່ມີພຣະຄໍາພີ ແລະ​ ການນັບຖືສາສະໜາກາໂຕລິກມີແຕ່ພິທີກຳພາຍນອກ, ບໍ່ມີແສງສະວ່າງທີ່ຈະສ່ອງເຂົ້າມາໃນຈິດໃຈ; ເພາະເຫດນີ້ພວກເຂົາ​ກຳລັງຫັນ​ກັບ​ຄືນ​ໄປ​ຫາ​ຄວາມງົມງວາຍ ແລະ ການ​ປະ​ຕິ​ບັດຂອງ​ບັນ​ພະ​ບຸ​ລຸດທີ່ບໍ່ຮູ້ຈັກພຣະ​ເຈົ້າ.<!-- #segment-separator -->ປະ​ເທດ​ສະວີເດັນຖືກແບ່ງ​ອອກ​ເປັນ 2 ​ຝ່າຍ​ທີ່​ຂັດແຍ້ງ​ກັນ ແລະ ການຂັດແຍ້ງທີ່ບໍ່ຈົບສິ້ນນັ້ນມີແຕ່ໄດ້​ເພີ່ມ​ຄວາມ​ທຸກ​ຍາກ​ໃຫ້​ທຸກ​ຄົນ.<!-- #segment-separator -->ກະສັດປະເທດສະວີເດັນຈຶ່ງ​ຕັດສິນ​ໃຈ​ໃຫ້ມີ​ການ​ປະຕິ​ຮູບຝ່າຍ​ລັດ ​ແລະ ຝ່າຍສາສະໜາ; ເພິ່ນຈຶ່ງ​ຕ້ອນຮັບສອງພີ່ນ້ອງນີ້ໃຫ້ມາ​ຊ່ວຍໃນການ​ຕໍ່ສູ້​ກັບ​ຄຣິສຕະຈັກໂຣມ. {GC 243.1}

## {GC 243.2}

ໂອລັບ ເປຕຣີຢືນຢູ່ຕໍ່ໜ້າກະສັດ ແລະ ຄົນຊັ້ນນໍາຂອງສະວີເດັນ ແລະ ທຸ່ມເທສຸດຄວາມສາມາດເພື່ອກ່າວປົກປ້ອງຄຳສອນຂອງຝ່າຍປະຕິຮູບຈາກການຖືກໂຈມຕີຂອງນັກຕໍ່ສູ້ຝ່າຍຄຣິສຕະຈັກໂຣມ.<!-- #segment-separator -->ລາວກ່າວວ່າ, ‘ຄົນເຮົາຈະຮັບຄໍາສອນຂອງພວກບັນພະບຸລຸດຂອງຄຣິສຕະຈັກໄດ້ໃນຕໍ່ເມື່ອຄຳສອນນັ້ນຖືກຕ້ອງຕາມພຣະຄໍາພີ; ​ຄໍາ​ສອນ​ທີ່​ສໍາ​ຄັນ​ເລື່ອງຄວາມເຊື່ອກໍຢູ່ໃນພຣະຄຳພີແລ້ວ ແລະ ເປັນພາສາທີ່ຈະ​ແຈ້ງເຂົ້າໃຈງ່າຍ​ ດັ່ງ​ນັ້ນ​ທຸກຄົນສາມາດເຂົ້າໃຈໄດ້.’<!-- #segment-separator -->ພຣະ​ຄຣິສຊົງ​ກ່າວ​ວ່າ, “ສິ່ງທີ່ເຮົາສັ່ງສອນບໍ່ແມ່ນຂອງເຮົາ ແຕ່ແມ່ນຄຳສັ່ງສອນຈາກພຣະເຈົ້າຜູ້ທີ່ໄດ້ໃຊ້ເຮົາມາ.” (ໂຢ​ຮັນ 7:16). ສ່ວນອາຈານໂປໂລ​ກໍກ່າວວ່າ ຖ້າເພິ່ນປະກາດ​ຂ່າວປະເສີດ​ອື່ນ​ໃດນອກ​ຈາກ​ທີ່​ເພິ່ນໄດ້​ຮັບແລ້ວນັ້ນ ກໍຂໍໃຫ້ເພິ່ນຖືກສາບ​ແຊ່ງ (ຄາລາເຕຍ 1:8).<!-- #segment-separator -->ໂອລັບຈຶ່ງກ່າວວ່າ “ເປັນໄປໄດ້ແນວໃດທີ່ຄົນອື່ນຈະບັງອາດອອກຂໍ້ຫ້າມທາງສາສະໜາຕາມໃຈມັກຂອງຕົນ ແລະ ກ່າວວ່າຂໍ້ບັງຄັບເຫຼົ່ານັ້ນຈຳເປັນເພື່ອຈະໄດ້ຮັບຄວາມລອດ?” (ໄວລີ, ເຫຼັ້ມ 10, ບົດ 4).<!-- #segment-separator -->ລາວສະແດງໃຫ້ຄົນຟັງເຫັນວ່າບັນດາຄຳສັ່ງຂອງຄຣິສຕະຈັກບໍ່ມີອໍານາດຖ້າຂັດຕໍ່ພຣະບັນຍັດຂອງພຣະເຈົ້າ; ນອກຈາກນັ້ນລາວຍຶດຫຼັກສຳຄຳຂອງໂປຣແຕັສຕັງວ່າ “ພຣະຄຳພີພຽງຢ່າງດຽວເທົ່ານັ້ນ” ທີ່ເປັນກົດມາດຕະຖານແຫ່ງຄວາມເຊື່ອ ແລະ ການປະພຶດປະຕິບັດ. {GC 243.2}

## {GC 243.3}

ການຕໍ່ສູ້ນີ້ ເຖິງແມ່ນວ່າໄດ້ເກີດໃນບ່ອນທີ່ຂ້ອນຂ້າງຫຼັບຕາ, ແຕ່ກໍຍັງສະແດງໃຫ້ພວກເຮົາເຫັນເຖິງ “ຜູ້ຊາຍທີ່ຕໍ່ສູ້ໃນສະໄໝການປະຕິຮູບຄັ້ງໃຫຍ່ນັ້ນມີລັກສະນະຢ່າງໃດ.<!-- #segment-separator -->ຄົນເຫຼົ່ານີ້ບໍ່ໄດ້ຂາດການສຶກສາ, ບໍ່ແມ່ນພວກແບ່ງແຍກ ຫຼື ຄົນມັກໂຕ້ຖຽງເພື່ອໃຫ້ຄົນສົນໃຈ, ແຕ່ກົງກັນຂ້າມ​ເປັນຄົນ​ທີ່​ໄດ້​ສຶກ​ສາ​ພຣະ​ຄຳ​ຂອງ​ພຣະ​ເຈົ້າ ແລະ ຮູ້​ຈັກ​ວິ​ທີ​ນຳໃຊ້ອາ​ວຸດ​ທີ່​ພົບຢູ່ໃນພຣະຄຳຂອງພຣະອົງເປັນຢ່າງດີ.<!-- #segment-separator -->ໃນເລື່ອງການຮຽນສູງນັ້ນພວກເຂົານຳຍຸກ.<!-- #segment-separator -->ຖ້າຫາກມີຄົນໃສ່ໃຈກັບສູນກາງການປະຕິຮູບທີ່ຮຸ່ງເຮືອງນັ້ນ ເຊັ່ນເມືອງວິດເທັນເບີກ ແລະ ນະຄອນຊູຣິກ ແລະ ຈົດຈໍ່ຢູ່ກັບຄົນຊື່ດັ່ງເຊັ່ນລູເທີ, ເມລັງໂທນ ແລະ ເອໂກລຳພາດິອັສ; ຄົນນັ້ນຄົງຈະບອກພວກເຮົາວ່າ ນັ້ນແມ່ນແນວໜ້າຂອງຝ່າຍປະຕິຮູບ ສະນັ້ນກໍຕ້ອງມີຄວາມສາມາດເປັນພິເສດ ແລະ ມີຄວາມຮູ້ຫຼາຍເປັນພິເສດ, ແຕ່ກອງໜູນຄົງບໍ່ເກັ່ງເທົ່າແນວໜ້າດອກ.<!-- #segment-separator -->ແຕ່ເມື່ອຫັນມາສັງເກດປະເທດສະວີເດນທີ່ຢູ່ຫ່າງກາຍນັ້ນ ແລະ ພິຈາລະນາບຸກຄົນຖານະຕ່ຳເຊັ່ນໂອລັບ ແລະ ໂລເຣັນທີອັດ ເປຕຣີ ຈະເຫັນວ່າ ຕັ້ງແຕ່ລະດັບອາຈານຕະຫຼອດຈົນເຖິງບັນດາລູກສິດພວກເຂົາເປັນຄົນແບບໃດ?…<!-- #segment-separator -->ພວກເຂົາເປັນນັກວິຊາການ ແລະ ນັກສາສະໜາສາດທີ່ໄດ້ຮຽນຮູ້ເຖິງລະບົບ​ຄວາມ​ຈິງແຫ່ງ​ຂ່າວປະເສີດ​ທັງໝົດ ແລະ​ ເປັນຜູ້​ທີ່​ສາມາດຊະນະພວກນັກປັດສະຍາຂອງມະຫາວິທຍາໄລຕ່າງໆ ແລະ ພວກເຈົ້າໜ້າທີ່ຂອງຄຣິສຕະຈັກໂຣມຢ່າງ​ງ່າຍ​ດາຍ.” (ໄວລີ, ເຫຼັ້ມ 10, ບົດ 4). {GC 243.3}

## {GC 244.1}

ຜົນຂອງການອະພິບາຍນັ້ນ ກໍຄືກະສັດຂອງສະວີເດັນຮັບເຊື່ອຄຳສອນຝ່າຍໂປຣແຕັສຕັງ ແລະ ບໍ່ດົນຫຼັງຈາກນັ້ນສະພາແຫ່ງຊາດໄດ້ປະກາດເຂົ້າຂ້າງຄຳສອນດັ່ງກ່າວ.<!-- #segment-separator -->ໂອລັບ ເປຕຣີໄດ້ແປພຣະຄໍາພີໃໝ່ເປັນພາສາສະວີເດັນ ແລະ ຕາມຄວາມປາຖະໜາຂອງກະສັດພີ່ນ້ອງສະກູນເປຕຣີທັງສອງໄດ້ລົງມືແປພຣະຄຳພີທັງໝົດ.<!-- #segment-separator -->ດັ່ງນັ້ນ, ປະຊາຊົນຊາວສະວີເດັນຈຶ່ງໄດ້ຮັບພຣະຄໍາຂອງພຣະເຈົ້າໃນພາສາພື້ນເມືອງຂອງພວກເຂົາ.<!-- #segment-separator -->ສະພາແຫ່ງຊາດລົງມະຕິວ່າ ໃຫ້ສົ່ງອາຈານໄປທົ່ງ​ອາ​ນາ​ຈັກເພື່ອ​ອະ​ທິ​ບາຍ​ພຣະ​ຄໍາ​ພີ ແລະ ໃຫ້ມີການສອນ​ເດັກ​ນ້ອຍໃນ​ໂຮງ​ຮຽນ​ໃຫ້ອ່ານພຣະຄຳພີ​​. {GC 244.1}

## {GC 244.2}

ຄວາມ​ມືດ​ແຫ່ງຄວາມ​ໂງ່​ຈ້າ ແລະ ຄວາມງົມງວາຍໄດ້ຖືກກຳຈັດ​ໂດຍ​ຄວາມ​ສະ​ຫວ່າງ​ແຫ່ງ​ຂ່າວປະເສີດຢ່າງຕໍ່ເນື່ອງ ແລະ ແນ່ນອນ.<!-- #segment-separator -->ເມື່ອໄດ້ຮັບການປົດປ່ອຍຈາກການກົດຂີ່ຂົ່ມເຫັງຂອງຄຣິສຕະຈັກໂຣມແລ້ວ, ປະເທດສະວີເດັນຈຶ່ງຈະເລີນຮຸ່ງເຮືອງເປັນຊາດທີ່ເຂັ້ມແຂງຢ່າງທີ່ບໍ່ເຄີຍເປັນມາກ່ອນ.<!-- #segment-separator -->ປະເທດສະວີເດັນກາຍເປັນທີ່ໝັ້ນແຫ່ງໜຶ່ງທີ່ຍຶດຫຼັກໂປເຕສະແຕນ.<!-- #segment-separator -->ໜຶ່ງສະຕະວັດຕໍ່ມາ, ໃນຊ່ວງເວລາທີ່ປະສົບໄພອັນຕະລາຍທີ່ສຸດ, ຊາດນ້ອຍໆແລະ ອ່ອນແອແຫ່ງນີ້ເປັນປະເທດດຽວໃນເອີຣົບທີ່ກ້າໃຫ້ການສະໜັບສະໜູນຊ່ວຍກູ້ຊາດເຢຍລະມັນໃນການຕໍ່ສູ້ອັນຮ້າຍແຮງຂອງ “ສົງຄາມ 30 ປີ”.<!-- #segment-separator -->ໃນຄາວນັ້ນ, ເອີຣົບຕອນເໜືອທັງໝົດເບິ່ງຄືວ່າຈະຖືກນຳມາຢູ່ພາຍໃຕ້ການປົກຄອງອັນຊົ່ວຮ້າຍຂອງຄຣິສຕະຈັກໂຣມ.<!-- #segment-separator -->ແຕ່ກອງທັບສະວີເດັນຊ່ວຍປະເທດເຢຍລະມັນຕີກອງກຳລັງຝ່າຍສັນຕະປາປາໃຫ້ຖອຍໄປ ແລະ ຊ່ວຍພວກໂປຣແຕັສຕັງໃຫ້ເປັນທີ່ຍອມຮັບ ບໍ່ວ່າຈະເຊື່ອຕາມຄຳສອນຂອງລູເທີ ຫຼື ຕາມຄາວິນກໍຕາມ; ນອກຈາກນັ້ນກໍຍັງຟື້ນຟູເສລີພາບທາງຈິດສໍານຶກໃນປະເທດທັງຫຼາຍທີ່ຮັບເອົາຄຳສອນຂອງຝ່າຍປະຕິຮູບ. {GC 244.2}
