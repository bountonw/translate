---
chapter:
  number: 13
  title:
    lo: ການປະຕິຮູບໃນເນເທີແລນ ແລະ ສະແກນດິເນເວຍ
    en: The Netherlands and Scandinavia
---

## {GC 237.1}

### ການປະກາດໃນປະເທດເນເທີແລນ

ໃນປະເທດເນເທີແລນມີການປະທ້ວງຄວາມໂຫດຮ້າຍຂອງລະບອບສັນຕະປາປາຢ່າງເດັດດ່ຽວ(((ໃນຊ່ວງຕົ້ນໆ))). ເຈັດຮ້ອຍປີກ່ອນສະໄໝຂອງລູເທີ ມີເຈົ້າຄະນະສອງຄົນກ່າວຟ້ອງສັນຕະປາປາຢ່າງບໍ່ຢ້ານກົວ, ເພາະສອງຄົນນີ້ໄດ້ເດີນທາງໄປນະຄອນໂຣມໃນຖານະທູດ ແລະ ໄດ້ຮຽນຮູ້ເຖິງທາດແທ້ຂອງ “ສັນຕະສຳນັກ.” ພວກເຂົາກ່າວວ່າ, ພຣະເຈົ້າ “ຊົງກຳນົດໃຫ້ຄຣິສຕະຈັກເປັນຣາຊິນີ ກໍຄືຄູ່ສົມຣົດຂອງພຣະອົງ ແລະ ຊົງໃຫ້ມີການລ້ຽງຄອບຄົວຂອງນາງຢ່າງອຸດົມສົມບູນຕະຫຼອດນິຣັນ, ພຣະອົງຊົງໃຫ້ຄ່າສິນສອດທີ່ບໍ່ເສື່ອມໂຊມ ທັງຊົງມອບມົງກຸດ ແລະ ໄມ້ຄ້ອນເທົ້ານິຣັນໃຫ້ແກ່ນາງ…ເຊົ່ງທ່ານໄດ້ແອບລັກເອົາຜົນປະໂຫຍດເຫຼົ່ານີ້ໄປທັງໝົດ. ທ່ານຕັ້ງຕົວເອງຢູ່ໃນພຣະວິຫານຂອງພຣະເຈົ້າ, ແທນທີ່ຈະເຮັດຄືສາສະໜາຈານປະຈຳໂບດ, ທ່ານພັດເຮັດຄືໝາປ່າໃສ່ຝູງແກະ;…ທ່ານຢາກໃຫ້ພວກຂ້ານ້ອຍເຊື່ອວ່າທ່ານເປັນຫົວໜ້າສູງສຸດຂອງເຈົ້າຄະນະທັງຫຼາຍ, ແຕ່ທ່ານປະຕິບັດຄືຜະເດັດການຕ່າງຫາກ…ໃນຂະນະທີ່ທ່ານຄວນຈະເປັນຜູ້ຮັບໃຊ້ຂອງບັນດາຜູ້ຮັບໃຊ້ ດັ່ງທີ່ທ່ານເອີ້ນຕົວເອງນັ້ນ, ທ່ານພັດພະຍາຍາມເປັນເຈົ້າເປັນນາຍເໜືອທຸກຄົນ…ທ່ານເປັນເຫດໃຫ້ພຣະບັນຍັດຂອງພຣະເຈົ້າເປັນທີ່ດູຖູກ…ພຣະວິນຍານບໍຣິສຸດເປັນຜູ້ກໍ່ຕັ້ງຄຣິສຈັກທັງຫຼາຍຈົນສຸດປາຍພື້ນພິພົບໂລກ…ພວກເຮົາເປັນພົນລະເມືອງນະຄອນຂອງພຣະເຈົ້າ, ນະຄອນນັ້ນສູງເຖິງສະຫວັນຊັ້ນຟ້າ ແລະ ຍິ່ງໃຫຍ່ກວ່ານະຄອນທີ່ພວກຜູ້ເຜີຍພຣະທຳຕັ້ງຊື່ວ່າ “ບາບີໂລນ.” ນະຄອນບາບີໂລນທຳທ່າວ່າມາຈາກພຣະເຈົ້າ, ມັນອ້າງວ່າໄດ້ເພິ່ງພາຕົນເອົງຈົນຂຶ້ນສະຫວັນ ແລະ ໂອ້ອວດວ່າມີສະຕິປັນຍາທີ່ອະມະຕະ; ມັນຍັງອວດໃນທີ່ສຸດໂດຍບໍ່ມີເຫດຜົນວ່າ, ມັນບໍ່ເຄີຍເຮັດຜິດ ແລະ ຈະບໍ່ມີວັນເຮັດຜິດໄດ້ຈັກເທື່ອ.” (ເຈຣາດ ບຣັນ, ປະຫວັດການປະຕິຮູບໃນບໍລິເວນເຂດປະເທດທາງລຸ່ມ 1:6). {GC 237.1}

## {GC 238.1}

ໃນແຕ່ລະສະຕະວັດຫຼັງຈາກນັ້ນກໍມີຄົນເກີດມາເພື່ອສືບຕໍ່ການປະທ້ວງນີ້. ມີຜູ້ສອນໃນຍຸກຕົ້ນໆນັ້ນໄດ້ເດີນທາງໄປໃນດິນແດນຕ່າງໆ, ເຖິງແມ່ນວ່າຈະມີຊື່ທີ່ແຕກຕ່າງກັນ, ແຕ່ທຸກຄົນມີລັກສະນະເໝືອນຜູ້ປະກາດຊາວໂວດົວ ແລະ ໄດ້ເຜີຍແຜ່ຄວາມຮູ້ເລື່ອງຂ່າວປະເສີດໃນທຸກບ່ອນທີ່ພວກເຂົາໄປຈົນສາມາດເຈາະເຂົ້າໄປ((ເຖິງ/ໃນ))ປະເທດເນເທີແລນ; ຄໍາສອນຂອງພວກເຂົາແຜ່ຂະຫຍາຍຢ່າງໄວວາ. ພຣະຄໍາພຂອງຊາວໂວດົວໄດ້ຖືກແປເປັນພາສາໂຮນລັງ. ພວກເຂົາກ່າວວ່າ “ຂ່າວປະເສີດມີປະໂຫຍດຫຼາຍ; ມັນບໍ່ແມ່ນນິຍາຍ ຫຼື ການເວົ້າຕະຫຼົກ, ມັນບໍ່ແມ່ນເລື່ອງໄຮ້ສາລະ ຫຼື ການຫຼອກລວງ, ແຕ່ເປັນຖ້ອຍຄຳແຫ່ງຄວາມຈິງ. ເຖິງແມ່ນວ່າເປືອກພາຍນອກອາດຈະແຂງຄືກະດູກຢູ່ໃນບາງຕອນ, ແຕ່ຂ້າງໃນນັ້ນມີໄຂທີ່ຫອມຫວານ, ຄວາມໝາຍຄືຂ້າງໃນຂ່າວປະເສີດນັ້ນມີສິ່ງທີ່ດີ ແລະ ບໍຣິສຸດທີ່ສາມາດຄົ້ນພົບໄດ້ງ່າຍ.” (*ອ້າງອີງຈາກທີ່ດຽວກັນ*, 1:14). ນີ້ແມ່ນຄຳຂຽນຂອງຜູ້ສະໜັບສະໜູນຄວາມເຊື່ອດັ້ງເດີມໃນສະຕະວັດທີ 12. {GC 238.1}

## {GC 238.2}

ພໍເຖິງຕອນນີ້ຄຣິສຕະຈັກໂຣມກໍເລີ່ມຕົ້ນການກົດຂີ່ຂົ່ມເຫັງ; ແຕ່ທ່າມກາງກອງໄຟປະຫານ ແລະ ການຖືກທໍລະມານນັ້ນ ຜູ້ເຊື່ອຍັງເພີ່ມຂຶ້ນຢ່າງຕໍ່ເນື່ອງ ໂດຍຢືນຢັນປະກາດວ່າ ສຳລັບເລື່ອງສາສະໜາແລ້ວ ມີແຕ່ພຣະຄຳພີເທ່ານັ້ນທີ່ມີສິດອຳນາດແບບບໍ່ມີຄວາມຜິດພ້ຽນ. ຄົນເຫຼົ່ານີ້ຍັງກ່າວອີກວ່າ: “ບໍ່ຄວນມີການບັງຄັບໃຫ້ຜູ້ໃດເຊື່ອ, ແຕ່ຕ້ອງຊະນະໃຈທຸກຄົນດ້ວຍການປະກາດ.” (ມາຕິນ 2:87). {GC 238.2}

## {GC 238.3}

ເມັດພືດແຫ່ງຄຳສອນຂອງລູເທີໄດ້ພົບດິນດີໃນປະເທດເນເທີແລນ ແລະ ມີຜູ້ຊາຍທີ່ຫ້າວຫັນຈິງໃຈ ແລະ ສັດຊື່ບາງຄົນງອກຂຶ້ນມາເພື່ອປະກາດຂ່າວປະເສີດ. ໜຶ່ງໃນຄົນເຫຼົ່ານີຄືເມັນໂນ ຊີໂມນ (Menno Simons) ທີ່ມາຈາກແຂວງໜຶ່ງຂອງໂຮນລັງ. ລາວໄດ້ຮັບການສຶກສາໃຫ້ເປັນໂຣມັນກາໂຕລິກ ແລະ ໄດ້ຮັບການເຈີ່ມຕັ້ງໃນຖານະບາດຫຼວງ, ແຕ່ລາວບໍ່ຮູ້ເລື່ອງພຣະຄຳພີເລີຍ ແລະ ກໍບໍ່ຍອມອ່ານເພາະຢ້ານວ່າຈະຖືກຫຼອກໃຫ້ຫຼົງເຊື່ອຄຳສອນນອກຮີດ. ເມື່ອຮູ້ສຶກສົງໄສວ່າ ເຂົ້າຈີ່ໃນພິທີສິນລະນຶກໄດ້ກາຍເປັນເນື້ອແທ້ຂອງພຣະຄຣິສຕາມຄຳສອນຂອງຄຣິສຕະຈັກໂຣມຫຼືບໍ່ ລາວຖືວ່າຄວາມສົງໄສນັ້ນເປັນການທົດລອງຈາກຊາຕານ, ລາວຈຶ່ງອະທິຖານສາລະພາບຄວາມບາບເພື່ອຫຼຸດພົ້ນຈາກຄວາມຄິດນັ້ນ ແຕ່ກໍບໍ່ໄດ້ຜົນ. ລາວຈຶ່ງຫັນໄປໃຊ້ຊີວິດແບບສຳມະເລເທເມົາໂດຍຫວັງວ່າຈະສາມາດດັບສຽງຈິດສຳນຶກຜິດຊອບທີ່ຟ້ອງດັງຢູ່ໃນໃຈ, ແຕ່ກໍບໍ່ໄດ້ຜົນເຊັ່ນກັນ. ເມື່ອເວລາຜ່ານໄປຊ່ວງໜຶ່ງລາວໄດ້ຮັບການດົນໃຈໃຫ້ສຶກສາພຣະຄໍາພີໃໝ່ ແລະ ບົດຄວາມງານຂຽນຂອງລູເທີ; ສິ່ງເຫຼົ່ານີ້ເຮັດໃຫ້ລາວຮັບເຊື່ອຕາມຄຳສອນຂອງຝ່າຍປະຕິຮູບ. ຕໍ່ມາບໍ່ດົນລາວໄດ້ເຫັນການຕັດຄໍປະຫານຊີວິດຊາຍຄົນໜຶ່ງຍ້ອນລາວໄດ້ຮັບບັບຕິສະມາໃໝ່ໃນຖານະຜູ້ໃຫຍ່. ເຫດການນີ້ເປັນແຮງບັນດານໃຈໃຫ້ລາວສຶກສາພຣະຄຳພີກ່ຽວກັບການຮັບບັບຕິສະມາໃຫ້ເດັກອ່ອນ. ລາວບໍ່ສາມາດພົບຫຼັກຖານໃນພຣະຄຳພີທີ່ສະໜັບສະໜູນເລື່ອງດັ່ງກ່າວ ແຕ່ເຫັນວ່າພຣະຄຳພີລ້ວນແຕ່ສອນວ່າການກັບໃຈ ແລະ ຄວາມເຊື່ອເປັນເງື່ອນໄຂທີ່ຈຳເປັນຂອງການຮັບບັບຕິສະມາ. {GC 238.3}

## {GC 239.1}

ເມັນໂນຖອນຕົວອອກຈາກຄຣິສຕະຈັກໂຣມ ແລະ ອຸທິດຊີວິດເພື່ອສອນຄວາມຈິງທີ່ເພິ່ນໄດ້ຮັບ. ໃນເຢຍລະມັນ ແລະ ເນເທີແລນມີກຸ່ມຄົນຄັ່ງສາສະໜາກຸ່ມໜຶ່ງທີ່ສອນເລື່ອງທີ່ບໍ່ສົມເຫດສົມຜົນ ແລະ ສ້າງຄວາມແຕກແຍກ; ຄົນກຸ່ມນີ້ເລີ່ມຕົ້ນກ່າວຫາການມີລະບຽບ ແລະ ການມີມາລະຍາດ ແລ້ວກໍສືບຕໍ່ຈົນເກີດຄວາມຮຸນແຮງ ແລະ ການ((ກໍ່))ກະບົດ. ເມັນໂນເຫັນເຖິງຜົນລັບອັນໜ້າຢ້ານທີ່ຈະຕາມມາຢ່າງຫຼີກລ້ຽງບໍ່ໄດ້ຈາກການເຄື່ອນໄຫວຂອງຄົນກຸ່ມນີ້; ລາວຈຶ່ງຄັດຄ້ານຄຳສອນທີ່ຜິດພ້ຽນ ແລະ ແຜນອຸບາຍທີ່ເຫຼວໄຫຼຂອງພວກຄັ່ງສາສະໜາຢ່າງເຕັມທີ່. ຢ່າງໃດກໍຕາມ, ມີຫຼາຍຄົນທີເຄຍຫຼົງຕາມພວກຄັ່ງສາສະໜາເຫຼົ່ານັ້ນ, ແຕ່ກັບໃຈປະຖິ້ມຄໍາສອນທີ່ອັນຕະລາຍຂອງພວກເຂົາ; ນອກຈາກນັ້ນຍັງມີລູກຫຼານຂອງຄຣິສຕຽນສະໄໝບູຮານຫຼາຍຄົນທີ່ຍັງເຫຼືອຢູ່, ເຊິ່ງເປັນໝາກຜົນຂອງການສອນຂອງພວກຊາວໂວດົວ. ເມັນໂນເຮັດວຽກກັບຄົນເຫຼົ່ານີ້ດ້ວຍຄວາມກະຕືລືລົ້ນ ແລະ ໄດ້ພົບຄວາມສໍາເລັດ. {GC 239.1}

## {GC 239.2}

ເມັນໂນເດີນທາງສັ່ງສອນພ້ອມດ້ວຍລູກເມຍເປັນເວລາຊາວຫ້າປີ ໂດຍທີ່ຕ້ອງທົນກັບຄວາມລຳບາກ((ຍາກເຢັນ/ຢ່າງໃຫຍ່ຫຼວງ)) ແລະ ຄວາມຂັດສົນ, ທັງໄດ້ສ່ຽງຊີວິດຢູ່ເລື້ອຍໆ. ລາວເດີນທາງທົ່ວປະເທດເນເທີແລນ ແລະ ພາກເໜືອຂອງເຢຍລະມັນ, ສ່ວນຫຼາຍລາວປະກາດກັບຄົນຍາກຈົນ ແຕ່ອິດທິພົນຂອງລາວໄດ້ຂະຫຍາຍອອກຢ່າງກວ້າງຂວາງ. ເຖິງແມ່ນວ່າເມັນໂນມີການສຶກສາໜ້ອຍ ແຕ່ໂດຍທໍາມະຊາດແລ້ວລາວເປັນຄົນເວົ້າຄ່ອງ, ມີຄວາມສັດຊື່ທີ່ບໍ່ອຽງເອນ, ເປັນຄົນອ່ອນນ້ອມຖ່ອມຕົນ, ມີທ່າທາງທີ່ສຸພາບອ່ອນໂຍນ ແລະ ພຽນຮັກສາສິນທຳຢ່າງຈິງໃຈ; ຊີວິດຂອງລາວເປັນແບບຢ່າງເຖິງຫຼັກທຳມະທີ່ລາວສອນ, ຄົນທັງຫຼາຍຈຶ່ງໄວ້ເນື້ອເຊື່ອໃຈລາວ. ຜູ້ຕິດຕາມຄຳສອນຂອງລາວຕ່າງກະຈັດກະຈາຍໄປ ແລະ ຖືກກົດຂີ່ຂົ່ມເຫັງ. ພວກເຂົາໄດ້ຮັບຄວາມເສຍຫາຍຢ່າງໃຫຍ່ຫຼວງຈາກການຖືກນັບຮວມກັບພວກຊາວເມືອງມຸນສະເຕີ (M[:u]nster) ທີ່ຄັ່ງສາສະໜາ. ຢ່າງໃດກໍຕາມ ມີຄົນຈໍານວນຫຼວງຫຼາຍຮັບເຊື່ອຍ້ອນການປະກາດຂອງລາວ. {GC 239.2}

## {GC 239.3}

### ການກົດຂີ່ຂົ່ມເຫັງ

ບໍ່ມີບ່ອນໃດທີ່ຮັບເອົາຄໍາສອນຂອງຝ່າຍປະຕິຮູບໂດຍທົ່ວໄປຫຼາຍກວ່າປະເທດເນເທີແລນ, ໃນຂະນະດຽວກັນກໍມີໜ້ອຍປະເທດທີ່ຜູ້ເຊື່ອສັດທາຖືກຂົ່ມເຫັງຮ້າຍແຮງກວ່າ(((ທີ່ໄດ້ຮັບ)))ໃນປະເທດເນເທີແລນ. ສ່ວນໃນປະເທດເຢຍລະມັນຈັກກະພັດຊານສ໌ທີ 5 ໄດ້ອອກຄຳສັ່ງຫ້າມຂະບວນການປະຕິຮູບ ແລະ ເພິ່ນຄົງຍິນດີປະຫານຊີວິດຜູ້ເຊື່ອສັດທາທຸກຄົນ ແຕ່ບັນດາເຈົ້າແຂວງໄດ້ລຸກຂຶ້ນຂັດຂວາງຄວາມໂຫດຮ້າຍຂອງເພິ່ນ. ແຕ່ປະເທດເນເທີແລນນັ້ນ, ເປັນປະເທດທີ່ຈັກກະພັດມີອໍານາດຫຼາຍກວ່າ, ສະນັ້ນເພິ່ນຈຶ່ງອອກຄຳສັ່ງຢ່າງຕໍ່ເນື່ອງໃຫ້ຂົ່ມເຫງຜູ້ເຊື່ອຝ່າຍການປະຕິຮູບ. ການອ່ານພຣະຄຳພີ, ການໄປຟັງຄຳເທດສະໜາທີ່ອ້າງພຣະຄຳພີ ຫຼື ແມ່ນແຕ່ການເວົ້າກ່ຽວກັບພຣະຄຳພີນັ້ນ, ລ້ວນແຕ່ມີໂທດປະຫານຊີວິດດ້ວຍການເຜົ່າໄຟ. ການອະທິດຖານຕໍ່ພຣະເຈົ້າເປັນການສ່ວນຕົວ, ການຫຼີກລ້ຽງທີ່ຈະກົ້ມຂາບຮູບເຄົາລົບ ຫຼື ການຮ້ອງບົດເພງສັນລະເສີນກໍມີໂທດປະຫານເຊັ່ນກັນ. ແມ່ນແຕ່ຄົນທີ່ຍອມຮັບວ່າການກະທຳດັ່ງກ່າວເປັນຄວາມຜິດກໍຍັງຖືກປະຫານ, ຖ້າເປັນຜູ້ຊາຍກໍໃຫ້ປະຫານດ້ວຍການຕັດຄໍ, ຖ້າເປັນແມ່ຍິງກໍໃຫ້ປະຫານດ້ວຍການຝັງທັງເປັນ. ຫຼາຍພັນຄົນເສຍຊີວິດພາຍໃຕ້ການປົກຄອງຂອງຈັກກະພັດຊານສ໌ ແລະ ຈັກກະພັດຟີລິບທີ 2. {GC 239.3}

## {GC 240.1}

ມີຄັ້ງໜຶ່ງທີ່ທຸກຄົນໃນຄອບຄົວຖືກນໍາມາຕໍ່ໜ້າເຈົ້າໜ້າທີ່ສານຄະດີນອກຮີດ ໂດຍມີຂໍ້ກ່າວຫາວ່າພວກເຂົາບໍ່ໄປຮ່ວມພິທີສິນລະນຶກ ແຕ່ນະມັດສະການຢູ່ເຮືອນ. ((ໃນຂະນະທີ່/ເມື່ອ))ຖືກສອບສວນເຖິງ((ພຶດຕິກຳ/ການປະຕິບັດ))ຂອງພວກເຂົ້າ((ເມື່ອ/ໃນຂະນະທີ່))ບໍ່ມີຄົນອື່ນຢູ່ນັ້ນ ລູກຊາຍຫຼ້າໄດ້ຕອບວ່າ: “ພວກເຮົາກໍຄຸເຂົ່າລົງອະທິຖານຂໍໃຫ້ພຣະເຈົ້າຊົງໂຜດສ່ອງສະຫວ່າງເຂົ້າມາໃນຈິດໃຈຂອງພວກເຮົາ ແລະ ອະໄພຄວາມຜິດບາບ, ແລ້ວກໍອະທິຖານເພື່ອອົງປະມຸກຂອງຊາດໃຫ້ການປົກຄອງຂອງເພິ່ນຈະເລີນຂຶ້ນ ແລະ ໃຫ້ເພິ່ນມີຄວາມສຸກໃນຊີວິດ; ພວກເຮົາກໍອະທິຖານເພື່ອເຈົ້າໜ້າທີ່ບ້ານເມືອງ ຂໍໃຫ້ພຣະເຈົ້າຊົງໂຜດປົກປັກຮັກສາພວກເຂົາ.” (ໄວລີ, ເຫຼັ້ມ 18, ບົດ 6. ຜູ້ພິພາກສາບາງຄົນຮູ້ສຶກຊາບຊຶ້ງ, ຢ່າງໃດກໍຕາມພໍ່ກັບລູກຊາຍຄົນໜຶ່ງກໍຖືກຕັດສິນປະຫານຊີວິດດ້ວຍການເຜົາໄຟ. {GC 240.1}

## {GC 240.2}

ແຕ່ຄວາມເຊື່ອຂອງຜູ້ສະຫຼະຊີວິດນັ້ນບໍ່ໄດ້ໜ້ອຍໜ້າຄວາມໂກດແຄ້ນຂອງຜູ້ຂົ່ມເຫັງພວກເຂົາ. ບໍ່ພຽງແຕ່ຜູ້ຊາຍເທົ່ານັ້ນ, ແຕ່ຜູ້ຍິງທີ່ອ່ອນໂຍນ ແລະ ຍິງສາວທີ່ອ່ອນໄວກໍໄດ້ສະແດງເຖິງຄວາມກ້າຫານທີ່ບໍ່ຫວັ່ນໄຫວ. “ຜູ້ພັນລະຍາຈະຢືນຢູ່ໃກ້ຫຼັກປະຫານຂອງສາມີ ແລະ ຈະກະຊິບຄຳປອບໂຍນໃນຂະນະທີ່ລາວທົນໄຟເຜົານັ້ນ ຫຼື ຈະຮ້ອງບົດເພງສັນລະເສີນເພື່ອເປັນກຳລັງໃຈ.” “ຍິງສາວຈະນອນຢູ່ໃນຫຼຸມຝັງສົບເພື່ອຖືກຝັງທັງເປັນ ໂດຍມີທ່າທາງເໝືອນກັບວ່າກຳລັງເຂົ້າຫ້ອງນອນເພື່ອຫຼັບໃນກາງຄືນ ຫຼື ບາງຄົນຖືກນຳໄປທີ່ຫຼັກປະຫານ ແລະ ຖືກເຜົາໄຟໃຫ້ຕາຍ ໂດຍທີ່ນຸ່ງເຄື່ອງທີ່ດີທີ່ສຸດເໝືອນກຳລັງໄປງານແຕ່ງດອງຂອງຕົນເອງ.” (*ອ້າງອີງຈາກທີ່ດຽວກັນ*, ເຫຼັ້ມ 18, ບົດ 6. {GC 240.2}

## {GC 240.3}

ເຊັ່ນດຽວກັບສະໄໝທີ່ພວກບໍ່ນັບຖືພຣະເຈົ້າພະຍາຍາມທໍາລາຍຂ່າວປະເສີດ, ເລືອດຂອງຊາວຄຣິສຕຽນກໍເປັນເມັດພືດ.[^1] ການຂົ່ມເຫັງຊ່ວຍເພີ່ມຈໍານວນຄົນທີ່ເປັນພະຍານເພື່ອຄວາມຈິງ. ແຕ່ລະປີທີ່ຜ່ານໄປນັ້ນ ຈັກກະພັດຮູ້ສຶກເຈັບໃຈຈົນຈະເປັນບ້າຍ້ອນປະຊາຊົນຢືນຢັດເດັດດ່ຽວບໍ່ຍອມຈຳນົນ, ເພິ່ນຈຶ່ງຊຸກຍູ້ໃຫ້ມີການຂົ່ມເຫັງອັນໂຫດຮ້າຍຕໍ່ໄປ, ແຕ່ກໍບໍ່ເປັນຜົນ. ໃນທີ່ສຸດທ່ານວັນລຽງແຫ່ງໂອຣານ (William of Orange) ຜູ້ມີຈິດໃຈອັນສູງສົ່ງ ໄດ້ນຳການປະຕິວັດທີ່ປົດປ່ອຍປະເທດໂຮນລັງໃຫ້ມີສິດເສລີພາບໃນການນະມັດສະການພຣະເຈົ້າ. {GC 240.3}

[^1]: ສາມາດສຶກສາເພີ່ມເຕີມໄດ້ຈາກ *ບົດຖະແຫຼງຂອງເທີທູລຽນ* (Tertullian’s Apology) ວັກ 50)

## {GC 240.4}

ຕາມສາຍພູພີດມົງ, ໃນເຂດທົ່ງພຽງຂອງປະເທດຝຣັ່ງ ແລະ ຕາມຊາຍຝັ່ງທະເລແຫ່ງປະເທດໂຮນລັງ, ມີເລືອດຂອງພວກສາວົກເປັນເຄື່ອງໝາຍຂອງການປະກາດຂ່າວປະເສີດທີ່ຂະຫຍາຍອອກໄປ; ແຕ່ໃນບັນດາປະເທດທາງເໜືອຂ່າວປະເສີດສາມາດເຂົ້າໄປໄດ້ຢ່າງສະຫງົບ. ນັກສຶກສາທີ່ຮຽນຢູ່ເມືອງວິດເທັນເບີກໄດ້ກັບຄືນໄປບ້ານເຮືອນຂອງຕົນໃນສະແກນດິເນເວຍ ແລະ ນຳຄຳສອນຝ່າຍການປະຕິຮູບເມືອນຳ. ການພິມເຜີຍແຜ່((ບົດຄວາມ))ງານຂຽນຂອງລູເທີຍັງເປັນອີກທາງໜຶ່ງທີ່ກະຈາຍຄວາມສະຫວ່າງ. ປະຊາຊົນໃນປະເທດທາງເໜືອເປັນຄົນລຽບງ່າຍ ແລະ (ອົດທົນ/ສູ້ທົນ); ຄົນເຫຼົ່ານີ້ໄດ້ຫັນຈາກຄວາມຊົ່ວ, ພິທີກຳອັນຫຼູຫຼາອະລັງການ ແລະ ຈາກຄວາມງົມງວາຍຂອງຄຣິສຕະຈັກໂຣມ, ເພື່ອຮັບເອົາຄວາມບໍຣິສຸດ ແລະ ຄວາມລຽບງ່າຍຂອງສັດຈະທຳຄວາມຈິງໃນພຣະຄຳພີເຊິ່ງອຳນວຍໃຫ້ມີຊີວິດ. {GC 240.4}

## {GC 241.1}

### ການປະກາດໃນປະເທດເດນມາກ

ທ່ານທາວເຊັນ (Tausen) “ຜູ້ປະຕິຮູບປະເທດເດນມາກ,” ເປັນລູກຊາຍຊາວກະສິກອນ. ຕັ້ງແຕ່ຍັງເປັນເດັກນ້ອຍກໍປາກົດໃຫ້ເຫັນວ່າ ລາວມີສະຕິປັນຍາອັນຫຼັກແຫຼມ; ລາວໃຝ່ຝັນຢ່າງແຮງກ້າຢາກມີໂອກາດສຶກສາຮ່ຳຮຽນ ແຕ່ໂດຍສະຖານະຂອງພໍ່ແມ່ກໍບໍ່ມີໂອກາດ, ລາວຈຶ່ງເຂົ້າໄປຢູ່ສຳນັກນັກບວດແຫ່ງໜຶ່ງ. ຄວາມບໍຣິສຸດຂອງຊີວິດ ພ້ອມກັບຄວາມອຸດສາພາກພຽນ ແລະ ຄວາມຊື່ສັດຂອງລາວສາມາດຊະນະໃຈຜູ້ທີ່ຮັບຜິດຊອບລາວ. ເມື່ອທົດສອບແລ້ວ ກໍປາກົດວ່າ ລາວມີຄວາມສາມາດທີ່ໜ້າຈະເປັນປະໂຫຍດໃຫ້ຄຣິສຕະຈັກໂຣມໃນອະນາຄົດ. ມີການຕັດສິນໃຈສົ່ງລາວໄປຮຽນຕໍ່ໃນມະຫາວິທະຍາໄລແຫ່ງໃດແຫ່ງໜຶ່ງຂອງເຢຍລະມັນ ຫຼື ເນເທີແລນ ໂດຍອະນຸຍາດໃຫ້ລາວເປັນຜູ້ເລືອກມະຫາວິທະຍາໄລເອງ; ແຕ່ມີເງື່ອນໄຂດຽວ ຈະຕ້ອງບໍ່ໄປຮຽນຢູ່ເມືອງວິດເທັນເບີກ. ພວກພະກາໂຕລິກກ່າວວ່າ ນັກວິຊາການຂອງຄຣິສຕະຈັກໂຣມຈະຕ້ອງບໍ່ສ່ຽງອັນຕະລາຍຈາກຍາພິດແຫ່ງຄຳສອນນອກຮີດ. {GC 241.1}

## {GC 241.2}

ທາວເຊັນໄປຮຽນຢູ່ເມືອງໂຄໂລນ, ເຊິ່ງໃນເວລານັ້ນເປັນໜຶ່ງໃນເມືອງທີ່ສະໜັບສະໜູນຄຣິສຕະຈັກໂຣມຢ່າງເຂັ້ມແຂງ ແລະ ໃນສະໄໝນີ້ກໍເຊັ່ນກັນ. ໃນບໍ່ດົນລາວກໍຮູ້ສຶກເບື່ອໜ່ອຍກັບພວກນັກວິຊາການທີ່ແໜ້ນການປະຕິບັດທຳເພື່ອເຂົ້າເຖິງພຣະເຈົ້າ. ໃນຊ່ວງເວລານັ້ນລາວໄດ້ຮັບ(((ບົດຄວາມງານຂຽນ)))ຂອງລູເທີ ແລະ ໄດ້ອ່ານຂໍ້ຄວາມເຫຼົ່ານັ້ນດ້ວຍຄວາມປະຫຼາດໃຈ ແລະ ຄວາມຍິນດີ, ລາວຈຶ່ງປາຖະໜາຢ່າງຍິ່ງທີ່ຈະມີໂອກາດສຶກສາກັບລູເທີໂດຍກົງ. ແຕ່ຖ້າໄປຮຽນກັບລູເທີກໍສ່ຽງທີ່ຈະເຮັດໃຫ້ເຈົ້າໜ້າທີ່ສຳນັກນັກບວດຜິດໃຈ ຈົນຕັດທຶນການສຶກສາຂອງລາວ. ໃນບໍ່ຊ້າລາວກໍຕັດສິນໃຈ ແລະ ໄດ້ໄປລົງທະບຽນເປັນນັກສຶກສາຢູ່ເມືອງວິດເທັນເບີກ. {GC 241.2}

## {GC 241.3}

ເມື່ອກັບຄືນໄປປະເທດເດນມາກ, ລາວກໍໄປຢາມສຳນັກນັກບວດຂອງລາວ. ຄາວນັ້ນຍັງບໍ່ມີໃຜສົງໃສວ່າລາວເຊື່ອຕາມຄຳສອນຂອງລູເທີ ແລະ ລາວກໍບໍ່ໄດ້ເປີດເຜີຍຄວາມລັບນັ້ນໃຫ້ໃຜຮູ້, ແຕ່ພະຍາຍາມນຳໝູ່ເພື່ອນໃຫ້ມີຄວາມເຊື່ອທີ່ບໍຣິສຸດ ແລະ ຊີວິດທີ່ປາສະຈາກມົນທິນບາບ ໂດຍບໍ່ຍຸຍົງໃຫ້ພວກເຂົາເກີດອະຄະຕິ. ລາວເປີດພຣະຄໍາພີມາອະທິບາຍຄວາມໝາຍທີ່ແທ້ຈິງ, ແລ້ວສຸດທ້າຍກໍປະກາດໃຫ້ພວກເຂົາຟັງວ່າ ພຣະຄຣິສຊົງເປັນຄວາມຊອບທໍາຂອງຄົນບາບ ແລະ ຊົງເປັນຄວາມຫວັງດຽວທີ່ຈະໄດ້ຮັບຄວາມລອດພົ້ນ. ເຈົ້າໜ້າທີ່ຝ່າຍສຳນັກນັກບວດນັ້ນໂກດຮ້າຍ ຍ້ອນລາວຫວັງເປັນຢ່າງຍິ່ງວ່າ ທາວເຊັນຈະກາຍເປັນຜູ້ປົກປ້ອງຄຣິສຕະຈັກໂຣມທີ່ເກັ່ງກ້າ. ທາວເຊັນຈຶ່ງຖືກຍ້າຍສຳນັກໄປຢູ່ສຳນັກໃໝ່ ແລະ ຖືກກັກຂັງໃນຫ້ອງ ໂດຍມີຜູ້ເຝົ້າຍາມຢ່າງເຂັ້ມງວດ. {GC 241.3}

## {GC 242.1}

ແຕ່ບໍ່ຊ້າມີບາດຫຼວງບາງຄົນປະກາດວ່າຕົນໄດ້ຮັບເຊື່ອຕາມຫຼັກໂປຣແຕັສຕັງ ອັນເປັນເຫດໃຫ້ພວກທີ່ຄວບຄຸມທາວເຊັນນັ້ນຕົກໃຈຢ້ານ. ລາວໄດ້ສື່ສານກັບນັກບວດຄົນອື່ນຜ່ານກົງເຫຼັກຂອງຫ້ອງຂັງ ຈົນຄົນເຫຼົ່ານັ້ນໄດ້ຮູ້ຈັກຄວາມຈິງ. ຖ້າຫາກວ່າພວກເຈົ້າໜ້າທີ່ຄຣິສຕະຈັກໂຣມໃນເດນມາກມີຄວາມຊຳນານຕໍ່ແຜນການຂອງຄຣິສຕະຈັກເລື່ອງການຈັດການກັບພວກນອກຮີດແລ້ວ ທາວເຊັນກໍຄົງຖືກປິດປາກໄວ້ຕະຫຼອດການ; ແຕ່ແທນທີ່ພວກເຂົາຈະຂັງລາວໄວ້ໃນຄຸກມືດຈົນຕາຍ ກໍພັດຂັບໄລ່ລາວອອກຈາກສຳນັກນັກບວດແທນ. ເຖິງຄາວນີ້ພວກເຂົາກໍໝົດອຳນາດ, ເພາະ((ຫາກໍມີ))ຄຳສັ່ງຂອງກະສັດອອກມາປົກປ້ອງຜູ້ສອນຫຼັກຄວາມເຊື່ອຂອງຝ່າຍການປະຕິຮູບ. ແລ້ວທາວເຊັນກໍເລີ່ມຕົ້ນການປະກາດ, ໂບດຕ່າງໆໄດ້ປະຕູຕ້ອນຮັບລາວ ແລະ ປະຊາຊົນກໍພາກັນໄປຟັງ. ໃນຂະນະນັ້ນມີຄົນອື່ນນອກຈາກທາວເຊັນທີ່ປະກາດພຣະຄໍາຂອງພຣະເຈົ້າ. ພຣະຄຳພີໃໝ່ສະບັບແປເປັນພາສາເດັນມາກຖືກນຳໄປເຜີຍແຜ່ຢ່າງກວ້າງຂວາງ. ຄວາມພະຍາຍາມຂອງຝ່າຍສັນຕະປາປາໃນການຢັບຢັ້ງການປະກາດໄດ້ກາຍເປັນເຫດທີ່ຊ່ວຍຂະຫຍາຍການປະກາດ(((ນັ້ນເອງ))), ໃນບໍ່ຊ້າປະເທດເດນມາກຈຶ່ງປະກາດການຍອມຮັບຄຳສອນຂອງຂະບວນການປະຕິຮູບ. {GC 242.1}

## {GC 242.2}

### ຂ່າວປະເສີດໃນປະເທດສະວີເດັນ

ໃນປະເທດສະວີເດັນພວກຊາວໜຸ່ມທີ່ເຄີຍດື່ມນໍ້າຈາກນໍ້າສ້າງແຫ່ງຄວາມຈິງທີ່ເມືອງວິດເທັນເບີກໄດ້ເອົານໍ້າແຫ່ງຊີວິດໄປໃຫ້ຄົນໃນຊາດຂອງຕົນ. ທ່າມກາງຜູ້ນໍາການປະຕິຮູບປະເທດສະວີເດັນມີພີ່ນ້ອງສອງຄົນຊື່ ໂອລັບ ແລະ ໂລເຣັນທີອັດ ເປຕຣີ (Olaf and Laurentius Petri), ເປັນລູກຊາຍຂອງຊ່າງຕີເຫຼັກຄົນໜຶ່ງໃນເມືອງໂອເຣໂບ (Orebro); ສອງພີ່ນ້ອງນີ້ເປັນລູກສິດຂອງລູເທີ ແລະ ເມລັງໂທນ ແລະ ມີຄວາມພາກພຽນທີ່ຈະສອນຄວາມຈິງທີ່ພວກເຂົາໄດ້ຮຽນຮູ້. ໂອລັບເໝືອນລູເທີທີ່ປະກາດຢ່າງກະຕືລືລົນ ແລະ ປຸກປະຊາຊົນໃຫ້ຕື່ນດ້ວຍວາຈາທີ່ຄົມຄາຍ, ສ່ວນໂລເຣັນທີອັດນັ້ນເໝືອນເມລັງໂທນ ຄືເປັນນັກຄິດທີ່ຮຽນສູງ ແລະ ມີອາລົມ(ສະຫງົບສຸຂຸມ/ສະຫງົບສະຫງ່ຽມ). ທັງສອງຄົນຢຶດຫຼັກສິນທຳ, ມີຄວາມເຂົ້າໃຈດ້ານສາສະໜາສາດຢ່າງດີ ແລະ ມີຄວາມກ້າຫານທີ່ບໍ່ຫວັ່ນໄຫວໃນການປະກາດສັດຈະທຳຄວາມຈິງ. ໃນຂະນະດຽວກັນມີການຕໍ່ຕ້ານຈາກພວກຝ່າຍສັນຕະປາປາຢ່າງບໍ່ຂາດສາຍ; ບາດຫຼວງກາໂຕລິກໄດ້ປຸກລະດົມປາຊາຊົນທີ່((ຂາດການສຶກສາ/ໂງ່ຈ້າ)) ແລະ ງົມງວາຍ. ໂອລັບ ເປຕຣີ ໂດນພວກກຸ່ມຄົນຫົວຮຸນແຮງບຸກໂຈມຕີເລື້ອຍໆ ແລະ ໃນຫຼາຍຄັ້ງເກືອບໜີບໍ່ລອດ. ຢ່າງໃດກໍຕາມ ນັກປະຕິຮູບເຫຼົ່ານີ້ໄດ້ຮັບຄວາມໂປດປານ ແລະ ການປົກປ້ອງຈາກກະສັດ. {GC 242.2}

## {GC 243.1}

ສະໄໝນັ້ນຄົນທັງຫຼາຍຢູ່ພາຍໃຕ້ການປົກຄອງຂອງຄຣິສຕະຈັກໂຣມ, ປະຊາຊົນຈຶ່ງຕົກຢູ່ໃນຄວາມທຸກຍາກ ແລະ ຕົກຕ່ຳຍ້ອນຖືກກົດຂີ່ຂົ່ມເຫັງ. ໃນຄາວນັ້ນພວກເຂົາບໍ່ມີພຣະຄໍາພີ ແລະ ການນັບຖືສາສະໜາກາໂຕລິກມີແຕ່ເນັ້ນຮູບແບບ ແລະ ພິທີກຳ(((ພາຍນອກ))), ບໍ່ມີແສງສະວ່າງທີ່ຈະສ່ອງເຂົ້າມາໃນຈິດໃຈ; ເພາະເຫດນີ້ພວກເຂົາກຳລັງຫັນກັບຄືນໄປຫາຄວາມງົມງວາຍ ແລະ ການປະຕິບັດຂອງບັນພະບຸລຸດທີ່ບໍ່ຮູ້ຈັກພຣະເຈົ້າ. ປະເທດສະວີເດັນຖືກແບ່ງອອກເປັນຝັກເປັນຝ່າຍທີ່ຂັດແຍ້ງກັນ ແລະ ການຂັດແຍ້ງນັ້ນໄດ້ສືບຕໍ່ຢ່າງຕໍ່ເນື່ອງຈົນເປັນເຫດເພີ່ມຄວາມທຸກຍາກໃຫ້ກັບທຸກຄົນ. ກະສັດປະເທດສະວີເດັນຕັດສິນໃຈໃຫ້ມີການປະຕິຮູບຝ່າຍການປົກຄອງ ແລະ ຝ່າຍສາສະໜາ; ເພິ່ນຈຶ່ງຕ້ອນຮັບສອງພີ່ນ້ອງນີ້ໃຫ້ມາຊ່ວຍໃນການຕໍ່ສູ້ກັບຄຣິສຕະຈັກໂຣມ. {GC 243.1}

## {GC 243.2}

ໂອລັບ ເປຕຣີຢືນຢູ່ຕໍ່ໜ້າກະສັດ ແລະ ຄົນຊັ້ນນໍາຂອງສະວີເດັນ ແລະ ທຸ່ມເທສຸດຄວາມສາມາດເພື່ອກ່າວປົກປ້ອງຄຳສອນຂອງຝ່າຍປະຕິຮູບຈາກການຖືກໂຈມຕີຂອງນັກຕໍ່ສູ້ຝ່າຍຄຣິສຕະຈັກໂຣມ. ລາວກ່າວວ່າ, ຄົນເຮົາຈະຮັບຄໍາສອນຄຣິສຕຽນໃນສະໄໝບູຮານໄດ້ໃນຕໍ່ເມື່ອຄຳສອນນັ້ນຖືກຕ້ອງຕາມພຣະຄໍາພີ. (((ຄໍາສອນທີ່ສໍາຄັນເລື່ອງຄວາມເຊື່ອ/ຄຳສອນທີ່ຈຳເປັນສຳລັບຄວາມເຊື່ອ)))ກໍຢູ່ໃນພຣະຄຳພີແລ້ວ ແລະ ເປັນພາສາທີ່ຈະແຈ້ງເຂົ້າໃຈງ່າຍ ດັ່ງນັ້ນທຸກຄົນສາມາດເຂົ້າໃຈໄດ້. ພຣະຄຣິສຊົງກ່າວວ່າ, “ສິ່ງທີ່ເຮົາສັ່ງສອນບໍ່ແມ່ນຂອງເຮົາ ແຕ່ແມ່ນຄຳສັ່ງສອນຈາກພຣະເຈົ້າຜູ້ທີ່ໄດ້ໃຊ້ເຮົາມາ.” (ໂຢຮັນ 7:16). ສ່ວນອາຈານໂປໂລກໍກ່າວວ່າ ຖ້າເພິ່ນປະກາດຂ່າວປະເສີດອື່ນໃດນອກຈາກທີ່ເພິ່ນໄດ້ຮັບແລ້ວນັ້ນ ກໍຂໍໃຫ້ເພິ່ນຖືກສາບແຊ່ງ (ເບິ່ງ ຄາລາເຕຍ 1:8). ໂອລັບກ່າວວ່າ: “ເປັນໄປໄດ້ແນວໃດທີ່ຄົນອື່ນຈະບັງອາດອອກຂໍ້ຫ້າມທາງສາສະໜາຕາມໃຈມັກຂອງຕົນ ແລະ ກ່າວວ່າຂໍ້ບັງຄັບດັ່ງກ່າວຈຳເປັນເພື່ອຈະໄດ້ຮັບຄວາມລອດ?” (ໄວລີ, ເຫຼັ້ມ 10, ບົດ 4). ລາວອະທິບາຍວ່າບັນດາຄຳສັ່ງຂອງຄຣິສຕະຈັກບໍ່ມີອໍານາດຖ້າຂັດຕໍ່ພຣະບັນຍັດຂອງພຣະເຈົ້າ; ນອກຈາກນັ້ນລາວຍັງຢຶດຫຼັກສຳຄຳຂອງໂປຣແຕັສຕັງທີ່ວ່າ “ພຣະຄຳພີພຽງຢ່າງດຽວເທົ່ານັ້ນ” ເປັນກົດມາດຕະຖານແຫ່ງຄວາມເຊື່ອ ແລະ ການປະພຶດປະຕິບັດ. {GC 243.2}

## {GC 243.3}

ການຕໍ່ສູ້ນີ້ ເຖິງແມ່ນວ່າໄດ້ເກີດໃນບ່ອນທີ່ຂ້ອນຂ້າງຫຼັບຕາ, ແຕ່ກໍຍັງສະແດງໃຫ້ພວກເຮົາເຫັນວ່າ “ຜູ້ຊາຍທີ່ຕໍ່ສູ້ໃນສະໄໝການປະຕິຮູບຄັ້ງໃຫຍ່ນັ້ນມີລັກສະນະຢ່າງໃດ. ຄົນເຫຼົ່ານີ້ບໍ່ໄດ້ຂາດການສຶກສາ, ບໍ່ແມ່ນພວກແບ່ງແຍກ ຫຼື ຄົນມັກໂຕ້ຖຽງເພື່ອໃຫ້ຄົນສົນໃຈ, ແຕ່ກົງກັນຂ້າມເປັນຄົນທີ່ໄດ້ສຶກສາພຣະຄຳຂອງພຣະເຈົ້າ ແລະ ຮູ້ຈັກວິທີນຳໃຊ້ອາວຸດທີ່ພົບຢູ່ໃນພຣະຄຳຂອງພຣະອົງເປັນຢ່າງດີ; ໃນເລື່ອງການຮຽນສູງນັ້ນພວກເຂົານຳຍຸກ. ຖ້າຫາກມີຄົນໃສ່ໃຈກັບສູນກາງການປະຕິຮູບທີ່ຮຸ່ງເຮືອງນັ້ນ ເຊັ່ນເມືອງວິດເທັນເບີກ ແລະ ນະຄອນຊູຣິກ ແລະ ຈົດຈໍ່ຢູ່ກັບຄົນຊື່ດັ່ງເຊັ່ນລູເທີ, ເມລັງໂທນ ແລະ ເອໂກລຳພາດິອັ(((ສ/ດ))); ກໍຄົງຈະມີຄົນບອກພວກເຮົາວ່າ ນັ້ນແມ່ນແນວໜ້າຂອງຝ່າຍປະຕິຮູບ ສະນັ້ນກໍຕ້ອງມີຄວາມສາມາດເປັນພິເສດ ແລະ ມີຄວາມຮູ້ຫຼາຍເປັນພິເສດ, ແຕ່ກອງ(((ໜຸນ/ໜູນ)))ຄົງບໍ່ເກັ່ງເທົ່າແນວໜ້າດອກ. ແຕ່ເມື່ອຫັນມາສັງເກດປະເທດສະວີເດນທີ່ຢູ່ຫ່າງກາຍນັ້ນ ແລະ ພິຈາລະນາບຸກຄົນຖານະຕ່ຳເຊັ່ນໂອລັບ ແລະ ໂລເຣັນທີອັດ ເປຕຣີ ຈະເຫັນວ່າ ຕັ້ງແຕ່ລະດັບອາຈານຕະຫຼອດຈົນເຖິງບັນດາລູກສິດພວກເຂົາເປັນຄົນແບບໃດ(((?))))…ພວກເຂົາເປັນນັກວິຊາການ ແລະ ເປັນນັກສາສະໜາສາດທີ່ໄດ້ຮຽນຮູ້ເຖິງລະບົບຄວາມຈິງແຫ່ງຂ່າວປະເສີດທັງໝົດ ແລະ ເປັນຜູ້ທີ່ສາມາດຊະນະພວກນັກປັດສະຍາຂອງມະຫາວິທຍາໄລຕ່າງໆ ແລະ ພວກເຈົ້າໜ້າທີ່ຂອງຄຣິສຕະຈັກໂຣມຢ່າງງ່າຍດາຍ.” (*ອ້າງອີງຈາກທີ່ດຽວກັນ*, ເຫຼັ້ມ 10, ບົດ 4). {GC 243.3}

## {GC 244.1}

ຜົນຂອງການ(((ຄັດຄ້ານ/ອະພິບາຍ/////)))ນັ້ນ ກໍຄືກະສັດຂອງສະວີເດັນໄດ້ຮັບເຊື່ອຄຳສອນຝ່າຍໂປຣແຕັສຕັງ ແລະ ບໍ່ດົນຫຼັງຈາກນັ້ນສະພາແຫ່ງຊາດໄດ້ປະກາດເຂົ້າຂ້າງຄຳສອນດັ່ງກ່າວ. ໂອລັບ ເປຕຣີໄດ້ແປພຣະຄໍາພີໃໝ່ເປັນພາສາສະວີເດັນ ແລະ ຕາມຄວາມປາຖະໜາຂອງກະສັດພີ່ນ້ອງທັງສອງຂອງ((ສະກູນ))ເປຕຣີໄດ້ລົງມືແປພຣະຄຳພີທັງໝົດ. ດັ່ງນັ້ນ, ປະຊາຊົນຊາວສະວີເດັນຈຶ່ງໄດ້ຮັບພຣະຄໍາຂອງພຣະເຈົ້າໃນພາສາພື້ນເມືອງຂອງພວກເຂົາ(((ເອງ))). ສະພາແຫ່ງຊາດລົງມະຕິວ່າ ໃຫ້ສົ່ງອາຈານໄປທົ່ງອານາຈັກເພື່ອອະທິບາຍພຣະຄໍາພີ ແລະ ໃຫ້ມີການສອນເດັກນ້ອຍໃນໂຮງຮຽນໃຫ້ອ່ານພຣະຄຳພີ. {GC 244.1}

## {GC 244.2}

ຄວາມມືດແຫ່ງຄວາມໂງ່ຈ້າງົມງວາຍໄດ້ຖືກກຳຈັດໂດຍຄວາມສະຫວ່າງແຫ່ງຂ່າວປະເສີດຢ່າງແນ່ນອນຢ່າງຕໍ່ເນື່ອງ. ເມື່ອໄດ້ຮັບການປົດປ່ອຍຈາກການກົດຂີ່ຂົ່ມເຫັງຂອງຄຣິສຕະຈັກໂຣມແລ້ວ, ປະເທດສະວີເດັນຈຶ່ງຈະເລີນຮຸ່ງເຮືອງເປັນຊາດທີ່ເຂັ້ມແຂງຢ່າງທີ່ບໍ່ເຄີຍເປັນມາກ່ອນ. ປະເທດສະວີເດັນກາຍເປັນທີ່ໝັ້ນແຫ່ງໜຶ່ງແຫ່ງທີ່ຢຶດຫຼັກໂປຣແຕັສຕັງ. ໜຶ່ງສະຕະວັດຕໍ່ມາ, ໃນຊ່ວງເວລາທີ່ປະສົບໄພອັນຕະລາຍທີ່ສຸດ, ຊາດນ້ອຍໆ ແລະ ອ່ອນແອແຫ່ງນີ້ເປັນປະເທດດຽວໃນເອີຣົບທີ່ກ້າໃຫ້ການສະໜັບສະໜູນຊ່ວຍກູ້ຊາດເຢຍລະມັນໃນການຕໍ່ສູ້ອັນຮ້າຍແຮງຂອງ “ສົງຄາມສາມສິບປີ”. ໃນຄາວນັ້ນ, ເອີຣົບຕອນເໜືອທັງໝົດເບິ່ງຄືວ່າຈະຖືກນຳມາຢູ່ພາຍໃຕ້ການປົກຄອງອັນຊົ່ວຮ້າຍຂອງຄຣິສຕະຈັກໂຣມອີກ. ແຕ່ກອງທັບສະວີເດັນຊ່ວຍປະເທດເຢຍລະມັນຕີກອງກຳລັງຝ່າຍສັນຕະປາປາໃຫ້ຖອຍໄປ ແລະ ຊ່ວຍພວກໂປຣແຕັສຕັງໃຫ້ເປັນທີ່ຍອມຮັບ ບໍ່ວ່າຈະເຊື່ອຕາມຄຳສອນຂອງລູເທີ ຫຼື ຕາມຄາວິນກໍຕາມ; ນອກຈາກນັ້ນກໍຍັງຟື້ນຟູເສລີພາບທາງຈິດສໍານຶກໃນປະເທດທັງຫຼາຍທີ່ຮັບເອົາຄຳສອນຂອງຝ່າຍປະຕິຮູບ. {GC 244.2}
