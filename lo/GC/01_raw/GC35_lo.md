---
chapter:
  number: 35
  title:
    lo:(ເປົ້າປະສົງຂອງລະບອບສັນຕະປາປາ/ຄຸກຄາມເສລີພາບທາງຈິດສຳນຶກ)
    en: Liberty of Conscience Threatened
---

## {GC 563.1}

### ເງົາມືດຂອງໂຣມກັບຄືນມາ

ໃນປັດຈຸບັນນີ້ ສະມາຊິກຄຣິສຕະຈັກຕ່າງໆ ຂອງນິກາຍໂປຣແຕັສຕັງມີທ່າທີເປັນມິດຕໍ່ນິກາຍໂຣມັນກາໂຕລິກຫຼາຍກວ່າແຕ່ກ່ອນ. ໃນບັນດາປະເທດທີ່ກາໂຕລິກບໍ່ໄດ້ເຕີບໃຫຍ່ຂະຫຍາຍຕົວ, ພວກເຂາໄດ້ໃຊ້ວິທີປະນີປະນອມເພື່ອເພີ່ມອິດທິພົນຂອງຕົນ. ຄົນໃນປະເທດເຫຼົ່ານັ້ນນັບມື້ກໍບໍ່ໃຫ້ຄວາມສຳຄັນຕໍ່ຄວາມແຕກຕ່າງລະຫວ່າງຄຳສອນຂອງຄຣິສຕະຈັກທີ່ປະຕິຮູບກັບລະບອບສັນຕະປາປາ. ຄົນເລີ່ມເຫັນວ່າຫຼັກຄວາມເຊື່ອສຳຄັນບໍ່ໄດ້ແຕກຕ່າງກັນຫຼາຍເໝືອນດັ່ງທີ່ເຄີຍຄິດ ແລະ ຖ້າພວກເຮົາພຽງແຕ່ຍອມອ່ອນຂໍ້ອີກເລັກນ້ອຍກໍຈະເຮັດໃຫ້ເຮົາສາມາດເຂົ້າກັບຄຣິສຕະຈັກໂຣມໄດ້ດີຂຶ້ນ. ໃນອະດີດ ພວກໂປຣແຕັສຕັງເຄີຍເຫັນຄຸນຄ່າຂອງເສລີພາບທາງຈິດສຳນຶກທີ່ຕ້ອງແລກມາດ້ວຍລາຄາແພງ. ພວກເຂົາສອນລູກຫຼານໃຫ້ລັງກຽດລະບອບສັນຕະປາປາ ແລະ ຖືວ່າການຊອກຫາຄວາມສາມັກຄີກັບໂຣມແມ່ນການທໍລະຍົດຕໍ່ພຣະເຈົ້າ. ແຕ່ຄວາມຄິດເຫັນໃນປັດຈຸບັນນີ້ຊ່າງແຕກຕ່າງກັບອະດີດເຫຼືອເກີນ! {GC 563.1}

## {GC 563.2}

ຜູ້ປົກປ້ອງລະບອບສັນຕະປາປາປະກາດວ່າຄຣິສຕະຈັກຂອງພວກເຂົາຖືກໃສ່ຮ້າຍປ້າຍສີ ແລະ ວົງການໂປຣແຕັສຕັງກໍພ້ອມທີ່ຈະຍອມຮັບຄຳປະກາດນີ້. ຫຼາຍຄົນກ່າວວ່າບໍ່ຍຸດຕິທຳທີ່ຈະຕັດສິນຄຣິສຕະຈັກໂຣມໃນປັດຈຸບັນໂດຍອີງໃສ່ການກະທຳທີ່ໜ້າລັງກຽດ ແລະ ຄວາມໂງ່ຈ້າທີ່ເກີດຂຶ້ນຫຼາຍຮ້ອຍປີໃນສະໄໝຍຸກມືດທີ່ຜູ້ຄົນຂາດຄວາມຮູ້. ພວກເຂົາແກ້ຕົວໃຫ້ການກະທຳທີ່ໂຫດຮ້າຍທາລຸນຂອງຄຣິສຕະຈັກໂຣມວ່າເປັນຍ້ອນສະພາບປ່າເຖື່ອນຂອງຍຸກສະໄໝນັ້ນ ແລະ ອ້າງວ່າຄວາມຈະເລີນຂອງໂລກສະໄໝໃໝ່ໄດ້ປ່ຽນແປງຄວາມຄິດເຫັນຂອງຄຣິສຕະຈັກແລ້ວ. {GC 563.2}

## {GC 564.1}

ຄົນເຫຼົ່ານີ້ລືມຄຳອ້າງອັນຈອງຫອງຂອງຄຣິສຕະຈັກໂຣມແລ້ວບໍ ທີ່ປະກາດເປັນເວລາແປດຮ້ອຍປີວ່າ ພວກເຂົາບໍ່ມີຄວາມຜິດພາດຈັກເທື່ອ. ຄຳອ້າງນີ້ບໍ່ພຽງແຕ່ບໍ່ໄດ້ຖືກຍົກເລີກ ແຕ່ຍັງຖືກຢືນຢັນໃນສັດຕະວັດທີສິບເກົ້າດ້ວຍຄວາມໝັ້ນໃຈຫຼາຍກວ່າເກົ່າ. ຄຣິສຕະຈັກໂຣມອ້າງວ່າ “ຄຣິສຕະຈັກ*ບໍ່ເຄີຍຜິດພາດ* ແລະ ຕາມຫຼັກພຣະຄຳພີແລ້ວ*ຈະບໍ່ມີວັນຜິດພາດ*.” (ຈອນ ແອລ. ຟອນ ໂມເຊມ, Institutes of Ecclesiastical History, ເຫຼັ້ມ 3, ສັດຕະວັດທີ 11, ພາກ 2, ບົດ 2, ໝວດ 9, ໝາຍເຫດ 17). ເມື່ອມີການອ້າງເຊ່ນນີ້ແລ້ວ ພວກເຂົາຈະປະຕິເສດຫຼັກການທີ່ໃຊ້ປົກຄອງໃນອະດີດໄດ້ແນວໃດ? {GC 564.1}

## {GC 564.2}

ຄຣິສຕະຈັກກາໂຕລິກຈະບໍ່ມີວັນຍອມສະຫຼະຄຳອ້າງວ່າຕົນບໍ່ການຜິດພາດ. ພວກເຂົາຖືວ່າທຸກສິ່ງທີ່ຄຣິສຕະຈັກໂຣມໄດ້ເຮັດໄປໃນການຂົ່ມເຫັງຜູ້ທີ່ປະຕິເສດຫຼັກຄຳສອນຂອງຕົນນັ້ນຖືກຕ້ອງແລ້ວ. ຖ້າມີໂອກາດອີກ ພວກເຂົາຈະບໍ່ເຮັດແບບດຽວກັນບໍ? ຖ້າຝ່າຍປົກຄອງໄດ້ຍົກເລີກຂໍ້ຈຳກັດທີ່ມີຢູ່ໃນປັດຈຸບັນ ແລະ ປ່ອຍໃຫ້ຄຣິສຕະຈັກໂຣມໄດ້ກັບຄືນສູ່ອຳນາດດັ່ງເກົ່າ, ການກົດຂີ່ຂົ່ມເຫັງ ແລະ ການປົກຄອງແບບພະເດັດການກໍຈະຟື້ນຄືນມາຢ່າງໄວວາ. {GC 564.2}

## {GC 564.3}

ນັກຂຽນຜູ້ມີຊື່ສຽງຄົນໜຶ່ງໄດ້ກ່າວເຖິງທ່າທີຂອງລະບອບສັນຕະປາປາກ່ຽວກັບເສລີພາບທາງຈິດສຳນຶກ ແລະ ອັນຕະລາຍທີ່ຈະເກີດຂຶ້ນກັບສະຫະລັດອາເມຣິກາຖ້າແຜນການຂອງໂຣມສຳເລັດວ່າ: {GC 564.3}

## {GC 564.4}

“ຫຼາຍຄົນເຫັນວ່າການຢ້ານກົວຄຣິສຕະຈັກໂຣມັນກາໂຕລິກໃນສະຫະລັດອາເມຣິກາເປັນເລື່ອງຂອງອະຄະຕິ ຫຼື ຄວາມຄິດແບບເດັກນ້ອຍ. ຄົນເຫຼົ່ານີ້ບໍ່ເຫັນລັກສະນະ ຫຼື ທ່າທີຂອງຝ່າຍຄຣິສຕະຈັກໂຣມທີ່ເປັນອັນຕະລາຍຕໍ່ສະຖາບັນເສລີພາບຂອງພວກເຮົາ ແລະ ບໍ່ເຫັນລາງຮ້າຍໃດໆ ໃນການເຕີບໃຫຍ່ຂະຫຍາຍຕົວຂອງມັນ. ດັ່ງນັ້ນ, ໃຫ້ພວກເຮົາສົມທຽບຫຼັກການພື້ນຖານບາງຢ່າງຂອງລັດຖະບານພວກເຮົາກັບຫຼັກການຂອງຄຣິສຕະຈັກກາໂຕລິກ.” {GC 564.4}

## {GC 564.5}

“ລັດຖະທຳມະນູນຂອງສະຫະລັດຮັບປະກັນເສລີພາບທາງຈິດສຳນຶກ. ນີ້ແມ່ນສິ່ງທີ່ສຳຄັນທີ່ສຸດ ແລະ ເປັນຫຼັກການພື້ນຖານທີ່ສຸດຂອງອະເມຣິກາ. ສັນຕະປາປາປີອູດທີ 9 ໄດ້ກ່າວໃນຈົດໝາຍອະທິບາຍຄວາມເຊື່ອລົງວັນທີ 15 ສິງຫາ 1854 ວ່າ: ‘ຫຼັກຄຳສອນທີ່ໂງ່ຈ້າ ແລະ ຜິດພາດ ພ້ອມພ້ວຍຄຳເວົ້າອັນຂາດສະຕິທີ່ປົກປ້ອງເສລີພາບທາງຈິດສຳນຶກນັ້ນແມ່ນຄວາມຜິດພາດທີ່ອັນຕະລາຍທີ່ສຸດ ແລະ ເປັນໂລກລະບາດທີ່ໜ້າຢ້ານກົວທີ່ສຸດໃນຝ່າຍປົກຄອງຂອງລັດ.’ ສັນຕະປາປາອົງດຽວກັນນີ້ໄດ້ກ່າວໃນຈົດໝາຍອະທິບາຍຄວາມເຊື່ອລົງວັນທີ 8 ທັນວາ 1864 ສາບແຊ່ງ ‘ຜູ້ທີ່ອ້າງສິດເສລີພາບທາງຈິດສຳນຶກ ແລະ ການນະມັດສະການ’ ແລະ ‘ທຸກຄົນທີ່ເວົ້າວ່າຄຣິສຕະຈັກບໍ່ມີສິດໃຊ້ອຳນາດບັງຄັບ.’” {GC 564.5}

## {GC 565.1}

ທ່າທີອ່ອອນນ້ອມຂອງຄຣິສຕະຈັກໂຣມໃນສະຫະລັດບໍ່ໄດ້ສະແດງເຖິງການປ່ຽນທັດສະນະ. ພວກເຂົາຍອມຜ່ອນຜັນສະເພາະໃນບ່ອນທີ່ພວກເຂົາບໍ່ມີອຳນາດ. ເຈົ້າຄະນະໂອຄອນເນີກ່າວວ່າ: “ພວກເຮົາຍອມຮັບເສລີພາບທາງສາສະໜາພຽງຊົ່ວຄາວ ຈົນກວ່າຈະສາມາດປ່ຽນແປງໄປໃນທາງກົງກັນຂ້າມໂດຍບໍ່ເປັນອັນຕະລາຍຕໍ່ວົງການກາໂຕລິກ.” ເຈົ້າຄະນະປະຈຳນະຄອນເຊນຫຼຸຍສ໌ເຄີຍກ່າວວ່າ: “ການສອນນອກຮີດ ແລະ ການບໍ່ເຊື່ອໃນພຣະເຈົ້າເປັນອາຊະຍາກຳ. ໃນປະເທດຄຣິສຕຽນ ເຊັ່ນ: ອິຕາລີ ແລະ ສະເປນ ບ່ອນທີ່ປະຊາຊົນທັງໝົດເປັນກາໂຕລິກ ແລະ ສາສະໜາກາໂຕລິກເປັນສ່ວນສຳຄັນຂອງກົດໝາຍບ້ານເມືອງ, ການສອນນອກຮີດ ແລະ ການບໍ່ເຊື່ອໃນພຣະເຈົ້າຈະຖືກລົງໂທດຄືກັນກັບອາຊະຍາກຳອື່ນໆ.” {GC 565.1}

## {GC 565.2}

“ພະຄາດີນັນ ແລະ ເຈົ້າຄະນະນ້ອຍໃຫຍ່ທຸກຄົນໃນຄຣິສຕະຈັກກາໂຕລິກຕ້ອງກ່າວຄຳປະຕິຍານຕົນຕໍ່ສັນຕະປາປາ ໂດຍມີຖ້ອຍຄຳດັ່ງຕໍ່ໄປນີ້: ‘ຂ້າພະເຈົ້າຈະຂົ່ມເຫັງ ແລະ ຕໍ່ຕ້ານຢ່າງສຸດຄວາມສາມາດຕໍ່ພວກນອກຮີດ, ພວກແຍກນິກາຍ ແລະ ຜູ້ກະບົດຕໍ່ເຈົ້ານາຍຂອງພວກເຮົາ (ຄືສັນຕະປາປາ) ຫຼື ຜູ້ສືບທອດຕຳແໜ່ງຂອງເພິ່ນ.’” (ໂຢສີຢາ ສະຕອງ, ປະເທດຂອງພວກເຮົາ, ບົດທີ 5, ວັກທີ 2–4)[^1]. {GC 565.2}

[^1]: * ໃນປື້ມ “ປະເທດຂອງພວກເຮົາ” ສະບັບການຕີພິມຄັ້ງທຳອິດ, ທ່ານໂຢສີຢາ ສະຕອງບໍ່ໄດ້ອ້າງອີງຈາກແຫຼ່ງຂໍ້ມູນຕົ້ນສະບັບ ແລະ ໄດ້ອ້າງຜິດວ່າເປັນຄຳເວົ້າຂອງສັນຕະປາປາປີອູດທີ 9. ໃນຄວາມເປັນຈິງ ຄຳທີ່ອ້າງອີງທຳອິດນັ້ນເປັນຂອງສັນຕະປາປາເກຼກໍຣີທີ 16 ຈາກຈົດໝາຍອະທິບາຍຄວາມເຊື່ອລົງວັນທີ 15 ສິງຫາ 1832.

## {GC 565.3}

ມີຄຣິສຕຽນແທ້ໃນນິກາຍໂຣມັນກາໂຕລິກ. ຄົນຈຳນວນຫຼວງຫຼາຍໃນຄຣິສຕະຈັກນັ້ນກຳລັງຮັບໃຊ້ພຣະເຈົ້າຕາມແສງສະຫວ່າງທີ່ພວກເຂົາມີ. ພວກເຂົາບໍ່ໄດ້ຮັບອະນຸຍາດໃຫ້ເຂົ້າເຖິງພຣະຄຳຂອງພຣະເຈົ້າ ສະນັ້ນພວກເຂົາຈຶ່ງບໍ່ຮູ້ຄວາມຈິງ.[^2] ພວກເຂົາບໍ່ເຄີຍເຫັນຄວາມແຕກຕ່າງລະຫວ່າງການນະມັດສະການດ້ວຍໃຈ ກັບການປະຕິບັດຕາມພິທີກຳເທົ່ານັ້ນ. ພຣະເຈົ້າຊົງເບິ່ງຄົນເຫຼົ່ານີ້ດ້ວຍຄວາມເມດຕາ ເພາະພວກເຂົາຖືກສອນຕາມຫຼັກສາສະໜາທີ່ຫຼອກລວງ ເຊິ່ງບໍ່ໄດ້ສ້າງຄວາມອິ່ມໃຈ. ພຣະອົງຈະສ່ອງແສງສະຫວ່າງໃຫ້ທະລຸຄວາມມືດທີ່ອ້ອມຮອບພວກເຂົາ. ພຣະອົງຈະເປີດເຜີຍຄວາມຈິງໃນພຣະເຢຊູຄຣິສແກ່ພວກເຂົາ ແລະ ຫຼາຍຄົນຈະເຂົ້າມາຢືນຢູ່ກັບໄພ່ພົນຂອງພຣະອົງ. {GC 565.3}

[^2]: ປື້ມນີ້ພິມເຜີຍແຜ່ໃນປີ 1888 ແລະ 1911 ກ່ອນສະພາວາຕິກັນທີສອງ. ໃນເວລານັ້ນ ນິກາຍກາໂຕລິກຫ້າມຄົນທົ່ວໄປອ່ານພຣະຄຳພີ. ນະໂຍບາຍນີ້ໄດ້ປ່ຽນແປງຫຼັງຈາກສະພາວາຕິກັນທີສອງໃນປີ 1962-1965.

## {GC 565.4}

ໃນປັດຈຸບັນຄຣິສຕະຈັກໂຣມັນກາໂຕລິກບໍ່ໄດ້ສອດຄ່ອງກັບຂ່າວປະເສີດຂອງພຣະຄຣິສຫຼາຍກວ່າສະໄໝອື່ນໃນປະຫວັດສາດ. ບັນດາຄຣິສຕະຈັກນິກາຍໂປຣແຕັສຕັງຢູ່ໃນຄວາມມືດອັນໃຫຍ່ຫຼວງ ບໍ່ດັ່ງນັ້ນພວກເຂົາຄົງຈະສັງເກດເຫັນໝາຍສຳຄັນແຫ່ງຍຸກສະໄໝ. ຄຣິສຕະຈັກໂຣມມີແຜນການ ແລະ ວິທີການດຳເນີນງານທີ່ກວ້າງໄກ. ພວກເຂົາກຳລັງໃຊ້ທຸກວິທີທາງເພື່ອຂະຫຍາຍອິດທິພົນ ແລະ ເພີ່ມອຳນາດ ເພື່ອກຽມພ້ອມສຳລັບການຕໍ່ສູ້ທີ່ດຸເດືອດ. ເປົ້າໝາຍຂອງພວກເຂົາແມ່ນປົກຄອງໂລກອີກຄັ້ງໜຶ່ງ, ຟື້ນຟູການຂົ່ມເຫັງ ແລະ ລົບລ້າງທຸກສິ່ງທີ່ຝ່າຍໂປຣແຕັສຕັງໄດ້ສ້າງໄວ້. ຄຣິສຕະຈັກກາໂຕລິກກຳລັງເຕີບໃຫຍ່ໃນທຸກທິດທາງ. ຈົ່ງເບິ່ງຈຳນວນໂບດ ແລະ ວິຫານທີ່ເພີ່ມຂຶ້ນໃນປະເທດໂປຣແຕັສຕັງ. ເບິ່ງມະຫາວິທະຍາໄລ ແລະ ສະຖາບັນສອນສາສະໜາຂອງພວກເຂົາທີ່ມີຊື່ສຽງໃນອາເມຣິກາ ແລະ ມີຊາວໂປຣແຕັສຕັງເຂົ້າຮຽນຢ່າງຫຼວງຫຼາຍ. ເບິ່ງການເພີ່ມຂຶ້ນຂອງພິທີກຳໃນປະເທດອັງກິດ ແລະ ການທີ່ຫຼາຍຄົນໄດ້ຫັນໄປຮັບເຊື່ອໃນຄຣິສຕະຈັກກາໂຕລິກ. ສິ່ງເຫຼົ່ານີ້ຄວນເຮັດໃຫ້ທຸກຄົນທີ່ຄຸນຄ່າຂອງຫຼັກການອັນບໍລິສຸດຂອງຂ່າວປະເສີດເກີດຄວາມກັງວົນ. {GC 565.4}

## {GC 566.1}

### ຄວາມຫຼູຫຼາທີ່ລໍ້ລວງ

ພວກໂປຣແຕັສຕັງເລີ່ມເຫັນດີກັບແນວຄິດຂອງລະບອບສັນຕະປາປາ ແລະ ເອົາໃຈພວກເຂົາ. ຝ່າຍໂປຣແຕັສຕັງໄດ້ຍອມຜ່ອນຜັນ ແລະ ຍອມປະນີປະນອມຕໍ່ພວກກາໂຕລິກຈົນພວກກາໂຕລິກເອງກໍຍັງປະຫຼາດໃຈ ແລະ ບໍ່ເຂົ້າໃຈ. ຜູ້ຄົນກຳລັງປິດຕາຕໍ່ລັກສະນະທີ່ແທ້ຈິງຂອງລະບອບສັນຕະປາປາ ແລະ ໄພອັນຕະລາຍທີ່ຈະເກີດຂຶ້ນຖ້າຄຣິສຕະຈັກໂຣມມີອຳນາດສູງສຸດ. ຄົນທັງຫຼາຍຈຳເປັນຕ້ອງໄດ້ຮັບການເຕືອນໃຫ້ລຸກຂຶ້ນຕໍ່ຕ້ານການລຸກລາມຂອງສັດຕູທີ່ອັນຕະລາຍທີ່ສຸດຕໍ່ສິດທິບຸກຄົນ ແລະ ເສລີພາບທາງສາສະໜາ. {GC 566.1}

## {GC 566.2}

ຄົນທີ່ນັບຖືສາສະນາຄຣິສນິກາຍໂປຣແຕັສຕັງຫຼາຍຄົນຄິດວ່າ ສາສະໜາກາໂຕລິກໜ້າເບື່ອ ແລະ ການນະມັດສະການຂອງພວກເຂົາບໍ່ມີສິ່ງໃດໜ້າດຶງດູດໃຈ ມີແຕ່ການເຮັດພິທີຊ້ຳໄປຊ້ຳມາໂດຍບໍ່ມີຄວາມໝາຍ. ແຕ່ນີ້ແມ່ນການເຂົ້າໃຈຜິດ. ເຖິງແມ່ນວ່າສາສະໜາໂຣມັນກາໂຕລິກຕັ້ງຢູ່ເທິງການຫຼອກລວງ ແຕ່ບໍ່ແມ່ນການຫຼອກລວງທີ່ງຸ່ມງ່າມເຊີ້ຊ້າ. ພິທີການນະມັດສະການຂອງຄຣິສຕະຈັກໂຣມມີຄວາມສະຫງ່າງາມອັນໜ້າປະທັບໃຈຫຼາຍທີ່ສຸດ. ການສະແດງອອກທີ່ຫຼູຫຼາງາມຕາ ແລະ ພິທີກຳອັນໜ້າຢຳເກງເຮັດໃຫ້ຄົນທັງຫຼາຍຫຼົງລະເລີງ ຈົນບໍ່ໄດ້ຄິດເປັນເຫດເປັນຜົນ ແລະ ບໍ່ໄດ້ຍິນສຽງເຕືອນຂອງຈິດສຳນຶກຜິດຊອບ. ທຸກສິ່ງທີ່ຕາເຫັນລ້ວນແຕ່ເຮັດໃຫ້ຫຼົງໃຫຼ ເຊັ່ນ: ໂບດວິຫານອັນໃຫຍ່ໂຕ, ຂະບວນແຫ່ອັນງາມສະຫງ່າ, ແທ່ນບູຊາຄຳ, ສະຖານທີ່ສັກສິດທີ່ປະດັບດ້ວຍເພັດພອຍ, ຮູບແຕ້ມອັນລ້ຳຄ່າ ແລະ ປະຕິມາກຳທີ່ວິຈິດບັນຈົງ. ສິ່ງເຫຼົ່ານີ້ໄດ້ລໍ້ໃຈຄົນທີ່ມັກຄວາມສວຍງາມ. ບໍ່ພຽງແຕ່ຕາເທົ່ານັ້ນ, ຫູກໍຍັງຖືກລໍ້ໃຫ້ຫຼົງລະເລີງເຊັ່ນດຽວກັນ. ດົນຕີຂອງພວກເຂົາລ້ຳເລີດທີ່ສຸດໃນໂລກ. ສຽງອັນໄພເລາະຂອງອໍແກນປະສານກັບສຽງຄະນະນັກຮ້ອງທີ່ດັງກ້ອງກັງວານໃນໂບດວິຫານອັນສູງໃຫຍ່ຂອງພວກເຂົາ. ສິ່ງເຫຼົ່ານີ້ສ້າງຄວາມຢຳເກງ ແລະ ຄວາມນັບຖືໃຫ້ແກ່ຜູ້ຄົນທີ່ໄດ້ສຳຜັດ. {GC 566.2}

## {GC 566.3}

ຄວາມຫຼູຫຼາຟູ່ຟ່າ, ຄວາມສະຫງ່າງາມ ແລະ ພິທີການຕ່າງໆ ບໍ່ສາມາດປິ່ນປົວຈິດວິນຍານທີ່ເຈັບປ່ວຍດ້ວຍບາບ ແຕ່ສະແດງໃຫ້ເຫັນເຖິງສະພາບຈິດໃຈທີ່ຂາດຄວາມບໍລິສຸດ. ສາສະໜາຂອງພຣະຄຣິສບໍ່ຕ້ອງອາໄສສິ່ງດຶງດູດເຫຼົ່ານີ້. ໃນແສງສະຫວ່າງທີ່ສ່ອງມາຈາກໄມ້ກາງແຂນ, ຄຣິສຕະສາສະໜາທີ່ແທ້ຈິງປາກົດເປັນສິ່ງບໍລິສຸດ ແລະ ງົດງາມຈົນການຕົກແຕ່ງພາຍນອກບໍ່ສາມາດເພີ່ມຄຸນຄ່າໄດ້. ສິ່ງທີ່ມີຄຸນຄ່າສຳລັບພຣະເຈົ້າແມ່ນຄວາມສະຫງ່າງາມທີ່ເກີດຈາກຄວາມບໍລິສຸດ ແລະ ຈິດໃຈທີ່ນອບນ້ອມຖ່ອມຕົນ. {GC 566.3}

## {GC 567.1}

ການສະແດງອອກທີ່ຫຼູຫຼາບໍ່ໄດ້ເປັນສິ່ງຢືນຢັນວ່າມີຄວາມຄິດທີ່ບໍລິສຸດ ແລະ ສູງສົ່ງສະເໝີໄປ. ຄວາມເຂົ້າໃຈອັນເລິກເຊິ່ງທາງສິລະປະ ແລະ ການນິຍົມຂອງມີຄຸນພາບ ມັກພົບເຫັນໃນຄົນທີ່ຫຼົງໃນຄວາມສຸກຝ່າຍເນື້ອໜັງ. ຊາຕານມັກນຳໃຊ້ສິ່ງເຫຼົ່ານີ້ເພື່ອຊັກນຳໃຫ້ຄົນລືມຄວາມຕ້ອງການຂອງຈິດວິນຍານ ຈົນບໍ່ຄຳນຶງເຖິງຊີວິດນິຣັນ. ມັນພະຍາຍາມນຳຄວາມສົນໃຈຂອງມະນຸດອອກຈາກພຣະເຈົ້າ ຜູ້ຊົງສາມາດຊ່ວຍເຫຼືອພວກເຂົາໄດ້ທຸກຢ່າງ ໂດຍມຸ້ງໃຫ້ພວກເຂົາດຳລົງຊີວິດຢູ່ເພື່ອໂລກນີ້ເທົ່ານັ້ນ. {GC 567.1}

## {GC 567.2}

ສາສະໜາທີ່ເນັ້ນພິທີກຳພາຍນອກເປັນທີ່ດຶງດູດສຳລັບຄົນທີ່ຍັງບໍ່ໄດ້ກັບໃຈ. ຄວາມຫຼູຫຼາ ແລະ ພິທີນະມັດສະການແບບກາໂຕລິກເປັນຄືມົນສະກົດຈິດ ເຊິ່ງເຮັດໃຫ້ຫຼາຍຄົນຫຼົງເຊື່ອ. ພວກເຂົາຈຶ່ງເຫັນວ່າຄຣິສຕະຈັກໂຣມັນກາໂຕລິກເປັນເໝືອນປະຕູທີ່ຈະເຂົ້າສູ່ສະຫວັນ. ມີແຕ່ຜູ້ທີ່ຢືນໝັ້ນຢູ່ເທິງຮາກຖານແຫ່ງຄວາມຈິງ ແລະ ມີຈິດໃຈທີ່ໄດ້ຮັບການປ່ຽນແປງຈາກພຣະວິນຍານຂອງພຣະເຈົ້າເທົ່ານັ້ນທີ່ຈະບໍ່ຫຼົງໄປກັບອິດທິພົນຂອງມັນ. ຄົນຈຳນວນຫຼາຍທີ່ບໍ່ມີປະສົບການສ່ວນຕົວກັບພຣະຄຣິສ ຈະພາກັນຮັບເອົາຮູບແບບຂອງສາສະໜາທີ່ບໍ່ມີຣິດອຳນາດ. ສາສະໜາແບບນີ້ແຫຼະທີ່ສັງຄົມຢາກໄດ້. {GC 567.2}

## {GC 567.3}

## {GC 567.3}

ການທີ່ຄຣິສຕະຈັກໂຣມອ້າງວ່າມີສິດໃນການອະໄພບາບ ເຮັດໃຫ້ສະມາຊິກຮູ້ສຶກວ່າຕົນມີສິດເຮັດບາບໄດ້ຕາມໃຈ. ພິທີສາລະພາບບາບທີ່ເປັນເງື່ອນໄຂຂອງການໃຫ້ອະໄພ ກໍຍັງເປັນການເປີດໂອກາດໃຫ້ເຮັດຄວາມຊົ່ວອີກດ້ວຍ. ຄົນທີ່ຄຸເຂົ່າຕໍ່ໜ້າມະນຸດທີ່ຫຼົງຜິດ ແລະ ເປີດເຜີຍຄວາມຄິດ ແລະ ຈິນຕະນາການອັນເລິກລັບໃນໃຈໃຫ້ແກ່ເຂົາ ກໍໄດ້ທຳລາຍກຽດຂອງການເປັນລູກຜູ້ຊາຍ ແລະ ເຮັດໃຫ້ຈິດສຳນຶກຜິດຊອບຂອງຕົນເສື່ອມລົງ. ບາດຫຼວງທຸກຄົນກໍເປັນພຽງມະນຸດທີ່ຫຼົງຜິດ ແລະ ເຮັດບາບ, ຫຼາຍຄົນຕິດເຫຼົ້າ ແລະ ຫຼົງມົວເມົາໃນກາມ. ເມື່ອມີການເປີດເຜີຍຄວາມບາບໃນຊີວິດຂອງຕົນໃຫ້ແກ່ພວກເຂົາ ກໍເຮັດໃຫ້ມາດຕະຖານທາງສິນທຳຂອງຕົນເອງຕົກຕ່ຳລົງ ແລະ ສົ່ງຜົນໃຫ້ຈິດໃຈເປິເປື້ອນມົນທິນ. ຍ້ອນວ່າບາດຫຼວງອ້າງວ່າເປັນຕົວແທນຂອງພຣະເຈົ້າ ຜູ້ທີ່ສາລະພາບບາບຕໍ່ເຂົາຈຶ່ງເຂົ້າໃຈພຣະເຈົ້າຜິດໄປ ເໝືອນພຣະອົງບໍ່ຕ່າງຫຍັງກັບມະນຸດທຳມະດາຄົນໜຶ່ງ. ການສາລະພາບບາບຕໍ່ມະນຸດດ້ວຍກັນເຮັດໃຫ້ມະນຸດເສື່ອມລົງ, ເປັນເຫດໃຫ້ຄວາມຊົ່ວຊ້າແຜ່ຂະຫຍາຍທົ່ວໂລກ ແລະ ກຽມໂລກໃຫ້ພ້ອມສຳລັບການຖືກທຳລາຍຄັ້ງສຸດທ້າຍ. ເຖິງຢ່າງນັ້ນ ສຳລັບຜູ້ທີ່ມັກຕາມໃຈຕົວເອງ ການສາລະພາບຕໍ່ເພື່ອນມະນຸດດ້ວຍກັນກໍພໍໃຈຫຼາຍກວ່າການເປີດໃຈຕໍ່ພຣະເຈົ້າ. ສຳລັບທຳມະຊາດຂອງມະນຸດແລ້ວ ການທໍລະມານຕົນເອງເພື່ອຊົດໃຊ້ບາບນັ້ນງ່າຍກວ່າການປະຖິ້ມຄວາມບາບ. ການທໍລະມານຮ່າງກາຍດ້ວຍການນຸ່ງເຄື່ອງທີ່ເຮັດດ້ວຍຜ້າກະສອບ, ການຕີຕົວເອງດ້ວຍແສ້ ແລະ ການຕິດສາຍໂສ້ນັ້ນ ງ່າຍກວ່າການເອົາຄວາມປາຖະໜາຝ່າຍເນື້ອໜັງໄປຄຶງໄວ້ທີ່ໄມ້ກາງແຂນ. ແອກທີ່ໃຈຝ່າຍເນື້ອໜັງເຕັມໃຈແບກນັ້ນໜັກໜາແທ້ ເພື່ອຈະບໍ່ຕ້ອງຍອມຮັບແອກຂອງພຣະຄຣິສ. {GC 567.3}

## {GC 568.1}

### ເໝືອນຊາວຢິວ

ຄຣິສຕະຈັກໂຣມ ແລະ ສາສະໜາຂອງຊາວຢິວໃນສະໄໝທີ່ພຣະຄຣິສສະເດັດມາຄັ້ງທຳອິດກໍມີຄວາມຄ້າຍຄືກັນ. ໃນຂະນະທີ່ຊາວຢິວແອບລະເມີດຫຼັກການແຫ່ງພຣະບັນຍັດຂອງພຣະເຈົ້າທຸກປະການ, ພວກເຂົາກັບທຳທ່າເຄັ່ງຄັດຫຼາຍໃນການປະຕິບັດຕາມຫຼັກການເຫຼົ່ານັ້ນ, ໂດຍເພີ່ມພາລະ ແລະ ທຳນຽມຕ່າງໆ ທີ່ເຮັດໃຫ້ການປະຕິບັດຕາມກາຍເປັນພາລະອັນ(ໜັກໜ່ວງ ແລະ ເຈັບປວດ/ເຈັບປວດ ແລະ ໜັກໜ່ວງ). ຊາວຢິວສະໄໝນັ້ນອ້າງວ່າຕົນເຄົາລົບນັບຖືສາພຣະບັນຍັດ, ໃນທຳນອງດຽວກັນ ພວກກາໂຕລິກໃນທຸກມື້ນີ້ກໍອ້າງວ່າຕົນເຄົາລົບນັບຖືໄມ້ກາງແຂນ. ພວກເຂົາຍົກຍ້ອງສັນຍາລັກແຫ່ງຄວາມທຸກທໍລະມານຂອງພຣະຄຣິສ, ແຕ່ໃນຂະນະດຽວກັນກໍປະຕິເສດພຣະອົງດ້ວຍ(ການດຳລົງ)ຊີວິດຂອງພວກເຂົາ. {GC 568.1}

## {GC 568.2}


to here
ຄົນທີ່ສັດທາໃນສັດສະໜາກາໂຕລິກມັກຈະຕິດໄມ້ກາງແຂນໄວ້ຕາມໂບດ, ແທ່ນບູຊາ ແລະ ເສື້ອຜ້າຂອງພວກເຂົາ. ໄມ້ກາງແຂນປາກົດຢູ່ທຸກບ່ອນ ແລະ ຖືກຍົກຍ້ອງນັບຖືດ້ວຍປາກເທົ່ານັ້ນ. ແຕ່ຄຳສອນຂອງພຣະຄຣິສຖືກປົກປິດຢູ່ພາຍໃຕ້ທຳນຽມອັນໄຮ້ປະໂຫຍດ, ການຕີຄວາມໝາຍໃຫ້ຜິດພ້ຽນໄປຈາກຄວາມຈິງ ແລະ ກົດລະບຽບທີ່ເຄັ່ງຄັດ. ຖ້ອຍຄຳຂອງພຣະຜູ້ຊ່ວຍໃຫ້ລອດກ່ຽວກັບພວກຢິວທີ່ມີໃຈແຂງກະດ້າງນັ້ນ ຍິ່ງມີຄວາມເໝາະສົມສຳລັບພວກຜູ້ນຳຂອງຄຣິສຕະຈັກໂຣມ, ພຣະອົງຊົງກ່າວວ່າ: “ພວກເຂົາມັດຂອງໜັກມາວາງເທິງບ່າຂອງປະຊາຊົນ, ສ່ວນພວກເຂົາແລ້ວ ແມ່ນແຕ່ນິ້ວກ້ອຍກໍບໍ່ຍອມຈັບຍົກໄປ.” (ມັດທາຍ 23:4). ຜູ້ທີ່ພະຍາຍາມດຳເນີນຊີວິດຢ່າງຖືກຕ້ອງກໍຕົກຢູ່ໃນຄວາມຢ້ານກົວຕະຫຼອດເວລາວ່າ ຕົນຈະເຮັດໃຫ້ພຣະເຈົ້າໂກດຮ້າຍ ໃນຂະນະທີ່ພວກຜູ້ມີຕຳແໜ່ງສູງໃນຄຣິສຕະຈັກຫຼາຍຄົນພັດດຳລົງຊີວິດຢູ່ຢ່າງຫຼູຫຼາ ແລະ (ສະໜຸກສະໜານຝ່າຍເນື້ອໜັງ/ມົວເມົາໃນທາງໂລກີ). {GC 568.2}

## {GC 568.3}

ການຂາບໄຫວ້ຮູບເຄົາລົບ ແລະ ວັດຖຸສັກສິດ, ການອະທິຖານຂໍຄວາມຊ່ວຍເຫຼືອຈາກບັນດານັກບຸນທີ່ລ່ວງລັບໄປ ແລະ ການຍົກຍ້ອງເຊີດຊູສັນຕະປາປາ ແມ່ນອຸບາຍຂອງຊາຕານທີ່ຈະດຶງດູດຈິດໃຈຂອງຜູ້ຄົນໃຫ້ຫ່າງໄກຈາກພຣະເຈົ້າ ແລະ ພຣະບຸດຂອງພຣະອົງ. ເພື່ອເຮັດໃຫ້ການທຳລາຍສຳເລັດ, ມັນພະຍາຍາມດຶງຄວາມສົນໃຈຂອງພວກເຂົາອອກຈາກພຣະອົງ ຜູ້ທີ່ຈະນຳຄວາມລອດພົ້ນມາສູ່ພວກເຂົາໄດ້ແຕ່ພຽງຜູ້ດຽວ. ມັນຈະຊີ້ນຳພວກເຂົາໄປຫາສິ່ງໃດກໍໄດ້ແທນທີ່ຈະໃສ່ໃຈກັບພຣະອົງຜູ້ທີ່ຊົງກ່າວວ່າ: “ບັນດາຜູ້ທີ່ເຮັດການໜັກໜ່ວງແລະແບກພາລະໜັກ ຈົ່ງມາຫາເຮົາ ແລະເຮົາຈະໃຫ້ພວກເຈົ້າໄດ້ຮັບຄວາມເຊົາເມື່ອຍ.” (ມັດທາຍ 11:28). {GC 568.3}

## {GC 569.1}

ຊາຕານພະຍາຍາມຢ່າງບໍ່ຢຸດຢັ້ງທີ່ຈະບິດເບືອນພຣະລັກສະນະຂອງພຣະເຈົ້າ, ທາດແທ້ຂອງຄວາມບາບ ແລະ ບັນຫາທີ່ແທ້ຈິງໃນການຕໍ່ສູ້ອັນຍິ່ງໃຫຍ່ລະຫວ່າງຊາຕານກັບພຣະຄຣິສ. ມັນໃຊ້ກົນອຸບາຍຫຼອກລວງເພື່ອເຮັດໃຫ້ພຣະບັນຍັດຂອງພຣະເຈົ້າມີຄວາມສຳຄັນໜ້ອຍລົງ ແລະ ໃຫ້ມະນຸດເຮັດບາບຕາມໃຈມັກ. ໃນຂະນະດຽວກັນ ມັນນຳພາພວກເຂົາໃຫ້ມີຄວາມເຂົ້າໃຈຜິດກ່ຽວກັບພຣະເຈົ້າ ຈົນພວກເຂົາຢ້ານກົວ ແລະ ກຽດຊັງພຣະອົງແທນທີ່ຈະຮັກພຣະອົງ. ມັນເອົາຄວາມໂຫດຮ້າຍທາລຸນທີ່ມີຢູ່ໃນອຸປະນິໄສຂອງມັນເອງມາປ້າຍສີພຣະຜູ້ສ້າງ. ຄວາມໂຫດຮ້າຍທາລຸນນັ້ນໄດ້ກາຍເປັນສ່ວນໜຶ່ງຂອງລະບົບຄວາມເຊື່ອທາງສາສະໜາ ແລະ ຮູບແບບຕ່າງໆ ຂອງການນະມັດສະການ. ດ້ວຍເຫດນີ້ ຊາຕານຈຶ່ງປິດບັງຈິດໃຈຂອງມະນຸດ ແລະ ໃຊ້ພວກເຂົາເປັນເຄື່ອງມືໃນການຕໍ່ສູ້ກັບພຣະເຈົ້າ. ຍ້ອນຄວາມເຂົ້າໃຈຜິດກ່ຽວກັບພຣະລັກສະນະຂອງພຣະເຈົ້າ, ຊົນຊາດທີ່ບໍ່ຮູ້ຈັກພຣະອົງຈຶ່ງຖືກຊັກຈູງໃຫ້ເຊື່ອວ່າການເອົາມະນຸດໄປຂ້າບູຊາຍັນເປັນສິ່ງຈຳເປັນເພື່ອເຮັດໃຫ້ພະທີ່ພວກເຂົານັບຖືພໍໃຈພວກເຂົາ. ການກະທຳທີ່ໂຫດຮ້າຍທາລຸນຫຼາຍຢ່າງໄດ້ເກີດຂຶ້ນພາຍໃຕ້ຮູບແບບຕ່າງໆ ຂອງການຂາບໄຫວ້ຮູບເຄົາລົບ. {GC 569.1}

## {GC 569.2}

### ຄວາມໂຫດຮ້າຍຂອງໂຣມ

ຄຣິສຕະຈັກໂຣມັນກາໂຕລິກໄດ້ນຳເອົາຮູບແບບການນະມັດສະການຂອງຄົນທີ່ບໍ່ນັບຖືພຣະເຈົ້າມາປະສົມປົນເປກັບການນະມັດສະການແບບຄຣິສຕຽນ ຈົນພຣະລັກສະນະຂອງພຣະເຈົ້າຖືກປິດເປືອນ. ມີການໃຊ້ວິທີການທີ່ໂຫດຮ້າຍ ແລະ ໜ້າລັງກຽດໃນການນະມັດສະການພຣະເຈົ້າເໝືອນກັບພວກລັດທິປ່າເຖື່ອນ. ໃນສະໄໝທີ່ຄຣິສຕະຈັກໂຣມມີອຳນາດສູງສຸດ, ມີເຄື່ອງມືທໍລະມານເພື່ອບັງຄັບໃຫ້ຄົນຍອມຮັບຫຼັກຄຳສອນຂອງພວກເຂົາ. ມີຫຼັກປະຫານສຳລັບຜູ້ທີ່ບໍ່ຍອມຈຳນົນຕໍ່ຂໍ້ກຳນົດຂອງຄຣິສຕະຈັກ. ມີການສັງຫານໝູ່ໃນຂະໜາດທີ່ຈະບໍ່ມີຜູ້ໃດຮູ້ໄດ້ຈົນກວ່າຈະເຖິງວັນພິພາກສາ. ພວກຜູ້ນຳຄຣິສຕະຈັກໂຣມໄດ້ຮຽນຮູ້ຈາກຊາຕານຜູ້ເປັນນາຍຂອງພວກເຂົາ ເພື່ອຄິດຄົ້ນວິທີທໍລະມານທີ່ເຈັບປວດທີ່ສຸດ ໂດຍບໍ່ໃຫ້ເຫຍື່ອເສຍຊີວິດ. ຫຼາຍຄັ້ງການທໍລະມານອັນໂຫດຮ້າຍນີ້ໄດ້ດຳເນີນໄປຊ້ຳແລ້ວຊ້ຳອີກ ຈົນເຖິງຂີດທີ່ສັງຂານທົນຕໍ່ໄປບໍ່ໄດ້ ແລະ ຜູ້ທີ່ຖືກທໍລະມານຍິນດີຕ້ອນຮັບຄວາມຕາຍດັ່ງ(ເປັນ)ການປົດປ່ອຍທີ່ໜ້າຊື່ນຊົມ. {GC 569.2}

## {GC 569.3}

ນີ້ແມ່ນຈຸດຈົບຂອງຜູ້ທີ່ຕໍ່ຕ້ານຄຣິສຕະຈັກໂຣມ. ສ່ວນສະມາຊິກຄຣິສຕະຈັກກໍຖືກລົງໂທດດ້ວຍການຂ້ຽນຕີ, ຖືກບັງຄັບໃຫ້ອຶດຫິວ ແລະ ຖືກທໍລະມານຮ່າງກາຍທຸກຮູບແບບທີ່ໜ້າສະເທືອນໃຈ. ເພື່ອຈະໄດ້ຮັບຄວາມໂປດປານຈາກສະຫວັນ, ຜູ້ທີ່ສຳນຶກຜິດໄດ້ລະເມີດພຣະບັນຍັດຂອງພຣະເຈົ້າໂດຍການລະເມີດກົດທຳມະຊາດ. ພວກເຂົາຖືກສອນໃຫ້ທຳລາຍສາຍສຳພັນທີ່ພຣະເຈົ້າຊົງສ້າງຂຶ້ນເພື່ອອວຍພອນ ແລະ ໃຫ້ຄວາມສຸກແກ່ຊີວິດມະນຸດໃນໂລກນີ້. (ປ່າຊ້າ/ສຸສານ)ຂອງໂບດເຕັມໄປດ້ວຍຫຼຸມຝັງສົບຂອງຜູ້ທີ່ ໃຊ້ຊີວິດທັງໝົດພະຍາຍາມຂົ່ມຄວາມຮູ້ສຶກຕາມທຳມະຊາດຂອງຕົນ ແລະ ລະງັບທຸກຄວາມຄິດ ແລະ ຄວາມຮູ້ສຶກທີ່ເຫັນອົກເຫັນໃຈຕໍ່ເພື່ອນມະນຸດ ເພາະຄິດວ່າສິ່ງເຫຼົ່ານີ້ເປັນທີ່ໜ້າລັງກຽດຕໍ່ພຣະເຈົ້າ. {GC 569.3}

## {GC 570.1}

ຖ້າພວກເຮົາຢາກຮູ້ເຖິງຄວາມຈົງໃຈໂຫດຮ້າຍຂອງຊາຕານ, ກໍໃຫ້ພວກເຮົາພຽງແຕ່ເບິ່ງປະຫວັດສາດຂອງລະບອບສັນຕະປາປາເທົ່ານັ້ນ. ຄວາມໂຫດຮ້າຍນີ້ໄດ້ສະແດງອອກມາເປັນເວລາຫຼາຍຮ້ອຍປີ ບໍ່ແມ່ນໃນທ່າມກາງຜູ້ທີ່ບໍ່ຮູ້ຈັກພຣະເຈົ້າ ແຕ່ໃນທຸກປະເທດທີ່ນັບຖືສາສະໜາຄຣິສເປັນຫຼັກ. ເຈົ້າແຫ່ງຄວາມຊົ່ວໄດ້ໃຊ້ລະບົບຫຼອກລວງອັນຍິ່ງໃຫຍ່ນີ້ເພື່ອເຮັດໃຫ້ພຣະເຈົ້າເສຍພຣະກຽດ ແລະ ສ້າງຄວາມທຸກເຂັນໃຫ້ແກ່ມະນຸດ. ເມື່ອພວກເຮົາເຫັນວິທີທີ່ມັນອຳພາງຕົວເອງ ແລະ ສຳເລັດວຽກງານຂອງມັນຜ່ານບັນດາຜູ້ນຳຄຣິສຕະຈັກໂຣມ, ພວກເຮົາກໍຈະເຂົ້າໃຈດີຂຶ້ນວ່າເປັນຫຍັງມັນຈຶ່ງກຽດຊັງພຣະຄຳພີຫຼາຍແທ້. ເມື່ອອ່ານພຣະຄຳພີ, ຄົນຈະເຫັນພຣະເມດຕາ ແລະ ຄວາມຮັກຂອງພຣະເຈົ້າ; ຈະເຫັນວ່າພຣະອົງບໍ່ໄດ້ວາງພາລະອັນໜັກເຫຼົ່ານີ້ໃສ່ມະນຸດເລີຍ. ສິ່ງທີ່ພຣະອົງຊົງປາຖະໜາມີພຽງຢ່າງດຽວຄື ຈິດໃຈທີ່ສຳນຶກຜິດດ້ວຍຄວາມເສຍໃຈ ແລະ ການເຊື່ອຟັງດ້ວຍຄວາມນອບນ້ອມຖ່ອມຕົນ. {GC 570.1}

## {GC 570.2}

### ຄຳສອນຈາກຍຸກມືດ

ບໍ່ມີແບບຢ່າງໃນຊີວິດຂອງພຣະຄຣິສໃຫ້ຜູ້ຊາຍ ຫຼື ຜູ້ຍິງໄປກັກຕົວເອງໃນສຳນັກສົງ ຫຼື ສຳນັກແມ່ຊີເພື່ອກຽມພ້ອມສຳລັບສະຫວັນ. ພຣະອົງບໍ່ເຄີຍສອນວ່າຄວາມຮັກ ແລະ ຄວາມເມດຕາຄວນຖືກກົດໄວ້. ພຣະທັຍຂອງພຣະຜູ້ຊ່ວຍໃຫ້ລອດເຕັມລົ້ນດ້ວຍຄວາມຮັກ. ຍິ່ງມະນຸດກ້າວໄປສູ່ຄວາມດີພ້ອມທາງສິນທຳເທົ່າໃດ, ຄວາມຮູ້ສຶກຂອງພວກເຂົາກໍຍິ່ງລະອຽດອ່ອນຂຂຶ້ນເທົ່ານັ້ນ, ການຮັບຮູ້ເລື່ອງບາບກໍຍິ່ງຊັດເຈນ ແລະ ຄວາມເມດຕາຕໍ່ຜູ້ທີ່ຕົກທຸກໄດ້ຍາກກໍເລິກເຊິ່ງຍິ່ງຂຶ້ນ. ສັນຕະປາປາອ້າງວ່າຕົນເປັນຜູ້ແທນຂອງພຣະຄຣິສ, ແຕ່ອຸປະນິໄສຂອງເພິ່ນຄ້າຍຄືກັບພຣະຜູ້ຊ່ວຍໃຫ້ລອດຂອງພວກເຮົາບໍ? ພຣະຄຣິສເຄີຍສັ່ງໃຫ້ຂັງຄົນໃນຄຸກ ຫຼື ເອົາໄປທໍລະມານພວກເຂົາຍ້ອນພວກເຂົາບໍ່ຍອມນະມັດສະການພຣະອົງໃນຖານະເຈົ້າຊີວິດແຫ່ງຟ້າສະຫວັນບໍ? ມີຄົນເຄີຍໄດ້ຍິນພຣະອົງສັ່ງປະຫານຊີວິດຜູ້ທີ່ບໍ່ຍອມຮັບພຣະອົງບໍ? ເມື່ອໄທບ້ານຊາວຊາມາເຣຍບໍ່ຕ້ອນຮັບພຣະອົງ, ອັກຄະສາວົກໂຢຮັນເຕັມໄປດ້ວຍຄວາມໂກດແຄ້ນ ແລະຖາມວ່າ: “ພຣະອົງເຈົ້າຂ້າ ພຣະອົງພໍພຣະໄທຈະໃຫ້ຂ້ານ້ອຍຂໍໄຟລົງມາຈາກສະຫວັນ ເຜົາຜານພວກເຂົາເໝືອນຢ່າງເອລີຢາໄດ້ກະທຳນັ້ນຫຼື?” ພຣະເຢຊູຊົງຫຼຽວເບິ່ງສາວົກຂອງພຣະອົງດ້ວຍຄວາມສົງສານ ແລ້ວກ່າວຕິຕຽນຈິດໃຈທີ່ຮ້າຍກາດຂອງເພິ່ນວ່າ: “ບຸດມະນຸດບໍ່ໄດ້ມາເພື່ອທຳລາຍຊີວິດມະນຸດ ແຕ່ມາເພື່ອຊ່ວຍເຂົາທັງຫຼາຍໃຫ້ລອດ.” (ລູກາ 9:54, 56 ດັດແປງຈາກສະບັບ TKJV). ອຸປະນິໄສຂອງຜູ້ທີ່ອ້າງວ່າເປັນຜູ້ແທນຂອງພຣະຄຣິສຊ່າງແຕກຕ່າງຈາກອຸປະນິໄສຂອງພຣະອົງຫຼາຍພຽງໃດໜໍ! {GC 570.2}

## {GC 571.1}

 {GC 571.1}

## {GC 571.2}

 {GC 571.2}

## {GC 571.3}

### ຝ່າຍໂປຣແຕັສຕັງປ່ຽນໄປ

 {GC 571.3}

## {GC 571.4}

 {GC 571.4}

## {GC 572.1}

 {GC 572.1}

## {GC 572.2}

 {GC 572.2}

## {GC 572.3}

 {GC 572.3}

## {GC 573.1}

### ການຖືຮັກສາວັນອາທິດ

 {GC 573.1}

## {GC 573.2}

 {GC 573.2}

## {GC 574.1}

 {GC 574.1}

## {GC 574.2}

 {GC 574.2}

## {GC 574.3}

 {GC 574.3}

## {GC 575.1}

 {GC 575.1}

## {GC 575.2}

 {GC 575.2}

## {GC 575.3}

 {GC 575.3}

## {GC 576.1}

 {GC 576.1}

## {GC 576.2}

 {GC 576.2}

## {GC 577.1}

 {GC 577.1}

## {GC 577.2}

 {GC 577.2}

## {GC 577.3}

### ໂທດສາຫັດ

 {GC 577.3}

## {GC 578.1}

 {GC 578.1}

## {GC 578.2}

 {GC 578.2}

## {GC 578.3}

### ສັດຮ້າຍທີ່ມີເຂົາຄືແກະນ້ອຍ

 {GC 578.3}

## {GC 579.1}

 {GC 579.1}

## {GC 580.1}

 {GC 580.1}

## {GC 580.2}

 {GC 580.2}

## {GC 580.3}

 {GC 580.3}

## {GC 581.1}

 {GC 581.1}

## {GC 581.2}

 {GC 581.2}
