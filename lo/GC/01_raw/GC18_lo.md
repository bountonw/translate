---
chapter:
  number: 18
  title:
    lo: ນັກປະຕິຮູບຊາວອະເມຣິກາ
    en: An American Reformer
---

## {GC 317.1}

### <Lao Heading>

ຜູ້ທີ່ພຣະເຈົ້າຊົງເລືອກເປັນພິເສດເພື່ອນຳການປະກາດເລື່ອງການສະເດັດມາຄັ້ງທີສອງຂອງພຣະຄຣິສເປັນຊາວໄຮ່ຊາວນາທີ່ສັດຊື່ຄົນໜຶ່ງ, ຜູ້ເຄີຍສົງໄສວ່າພຣະຄຳພີມາຈາມພຣະເຈົ້າແທ້ ຫຼື ບໍ່, ແຕ່ເປັນຄົນຈິງໃຈທີ່ຢາກຮູ້ຫຼັກສັດຈະທຳ.<!-- #segment-separator -->ວິນລຽມ ມິນເລີບໍ່ຕ່າງກັບນັກປະຕິຮູບຄົນອື່ນໆ ທີ່ຕ້ອງຕໍ່ສູ້ກັບຄວາມຍາກຈົນໃນຊ່ວງເລີ່ມຕົ້ນຂອງຊີວິດ ຈຶ່ງໄດ້ຮຽນຮູ້ບົດຮຽນສຳຄັນຂອງຄວາມດຸໝັ່ນ ແລະ ການປະຕິເສດຕົນເອງ.<!-- #segment-separator -->ສະມາຊິກຄອບຄົວຂອງເພິ່ນມີລັກສະນະເປັນຄົນມັກອິດສະຫຼະ ແລະ ຮັກເສລີພາບ, ມີຄວາມອົດທົນສູງ ແລະ ມີຄວາມເປັນຊາດນິຍົມ, ແລ້ວລັກສະນະເຫຼົ່ານີ້ກໍປາກົດຢູ່ໃນອຸປະນິໄສຂອງເພິ່ນ.<!-- #segment-separator -->ພໍ່ຂອງມິນເລີເປັນເປັນ(ນາຍພັນໃນກອງທັບ/ນາຍທັບຄົນໜຶ່ງ)ໃນສົງຄາມປະກາດເອກະລາດ, ການຕໍ່ສູ້ ແລະ ຄວາມທຸກຕ່າງໆ ໃນຍຸກສະໄໝທີ່ປັ່ນປ່ວນນັ້ນ ເປັນເຫດທີ່ຄອບຄົວໃນໄລຍະໄວເດັກໄວໜຸ່ມຂອງມິນເລີຕ້ອງຢູ່ກັນຢ່າງຂັດສົນ. {GC 317.1}

## {GC 317.2}

ເພິ່ນເປັນຄົນແຂງແຮງ ແລະ ສະແດງເຖິງຄວາມສະຫຼວຍສະຫຼາດກວ່າຄົນທົ່ວໄປຕັ້ງແຕ່ຍັງເປັນເດັກນ້ອຍ.<!-- #segment-separator -->ເມື່ອເພິ່ນເຕີບໃຫຍ່ຂຶ້ນຄວາມສະຫຼາດນີ້ຍິ່ງປາກົດໃຫ້ເຫັນ.<!-- #segment-separator -->ສະໝອງຂອງມິນເລີໄດ້ຮັບການພັດທະນາເປັນຢ່າງດີ ແລະ ເພິ່ນເປັນຄົນທີ່ຫິວກະຫາຍຄວາມຮູ້.<!-- #segment-separator -->ເຖິງແມ່ນວ່າເພິ່ນບໍ່ມີໂອກາດຮຽນໃນມະຫາວິທະຍາໄລ, ແຕ່ການມັກຮຽນ ແລະ ນິໄສເຝິກຄວາມຄິດໃຫ້ເປັນລະບຽບ ພ້ອມກັບການຮູ້ຈັກວິເຄາະຢ່າງລະອຽດ ເຮັດໃຫ້ເພິ່ນມີຄວາມຄິດເຫັນທີ່ຮອບຄອບ ແລະ ກວ້າງຂວາງຄົບຖ້ວນ.<!-- #segment-separator -->ໃນດ້ານສິນທໍານັ້ນເພິ່ນບໍ່ມີບ່ອນຕິ, ມີຊື່ສຽງທີ່ໜ້າອິດສາ, ເພາະເປັນທີ່ຮູ້ກັນວ່າ ມິນເລີເປັນຄົນສັນຊື່, ຮູ້ຈັກປະຫຍັດ ແລະ ມີໃຈເມດຕາ.<!-- #segment-separator -->ໂດຍການດິ້ນລົນເອົາໃຈໃສ່ ເພິ່ນສາມາດສ້າງເນື້ອສ້າງຕົວຂຶ້ນມາ ແຕ່ບໍ່ປະການສຶກສາຄົ້ນຄວ້າ.<!-- #segment-separator -->ເພິ່ນໄດ້ດຳລົງຕຳແໜ່ງຝ່າຍພົນລະເຮືອນ ແລະ ໃນກອງທັບຢ່າງເຕັມພາກພູມ, ເບິ່ງຄືວ່າຫົນທາງສູ່ຄວາມຮັ່ງມີ ແລະກຽດຕິຍົດສັກສີໄດ້ເປີດກວ້າງສໍາລັບເພິ່ນ. {GC 317.2}

## {GC 318.1}

ແມ່ຂອງເພິ່ນເປັນຜູ້ຍິງທີ່ມີສິນທຳ(ໝັ້ນຄົງ) ແລະຕອນຍັງນ້ອຍມິນເລີເອງຍັງໄດ້ຮັບການອົບລົມໃນຄຳສອນຂອງສາສະໜາ.<!-- #segment-separator -->ແຕ່ເມື່ອເພິ່ນໂຕເປັນຜູ້ໃຫຍ່ ເພິ່ນຕົກຢູ່ທ່າມກາງສັງຄົມຂອງພວກ “ດິອິສ” (Diest) ທີ່ເຊື່ອວ່າພຣະເຈົ້າບໍ່ມີສ່ວນກ່ຽວພັນກັບມະນຸດ, ອິດທິພົນຂອງກຸ່ມນີ້ມີນ້ຳໜັກ ຍ້ອນວ່າຄົນທີ່ເຊື່ອຕາມລັດທິດັ່ງກ່າວ ສ່ວນຫຼາຍແມ່ນພົນລະເມືອງດີເດັ່ນ ແລະ ເປັນຄົນທີ່ມີມະນຸດສະທໍາ ແລະ ມີຄວາມເມດຕາ.<!-- #segment-separator -->ແຕ່ເປັນເພາະຄົນເຫຼົ່ານີ້ຢູ່ທ່າມກາງສະຖາບັນຄຣິສຕຽນ, ອຸປະນິໄສຂອງພວກເຂົາຈຶ່ງໄດ້ຮັບອິດທະພົນດີຈາກສະພາບ(ແວດລ້ອມ/ອ້ອມຂ້າງ).<!-- #segment-separator -->ຄຸນນະສົມບັດອັນດີທີ່ເຮັດໃຫ້ຄົນທັງຫຼາຍນັບໜ້າຖືຕານັ້ນ ລ້ວນແຕ່ມາຈາກພຣະຄຳພີ, ແຕ່ພວກເຂົາໃຊ້ຂອງປະທານທີ່ດີເຫຼົ່ານີ້ຜິດໄປຈົນເປັນເຫດໂນ້ມນ້າວຄົນອື່ນໃຫ້ຫ່າງເຫີນຈາກພຣະຄໍາຂອງພຣະເຈົ້າ.<!-- #segment-separator -->ເນື່ອງຈາກມິນເລີຄົບຫາສຳມະຄົມກັບຄົນເຫຼົ່ານີ້ ເພິ່ນຈຶ່ງຮັບເອົາຄວາມຄິດເຫັນຂອງພວກເຂົາ.<!-- #segment-separator -->ການຕີຄວາມໝາຍຂອງພຣະຄໍາພີໃນເວລານັ້ນມີບັນຫາທີ່ເພິ່ນຄິດວ່າຫຍຸ້ງຍາກສັບສົນເກີນທີ່ຈະແກ້ໄດ້, ແຕ່ຄວາມເຊື່ອໃໝ່ຂອງເພິ່ນທີ່ປະຖິ້ມພຣະຄຳພີກໍບໍ່ມີຄຳຕອບທີ່ດີກວ່ານັ້ນ ເພິ່ນຈຶ່ງຮູ້ສຶກວ່າຍັງບໍ່ພໍໃຈ.<!-- #segment-separator -->ເຖິງຢ່າງໃດກໍຕາມ, ເພິ່ນຍັງຄົງເຊື່ອຖືຕາມລັດທິດີອິສເປັນເວລາປະມານ 12 ປີ.<!-- #segment-separator -->ແຕ່ເມື່ອອາຍຸໄດ້ 34 ປີ ພຣະວິນຍານບໍລິສຸດໄດ້ດົນບັນດານໃຈໃຫ້ເພິ່ນສຳນຶກວ່າ ຕົນເປັນຄົນບາບ.<!-- #segment-separator -->ເພິ່ນຮູ້ສຶກວ່າຄວາມເຊື່ອຖືຂອງເພິ່ນບໍ່ສາມາດໃຫ້ຄວາມຫວັງຫຼັງຄວາມຕາຍ.<!-- #segment-separator -->ອະນາຄົດມືດມົວ ແລະ ໜ້າໂສກເສົ້າ.<!-- #segment-separator -->ຕໍ່ມາເພິ່ນກ່າວຍ້ອນຫຼັງເຖິງຄວາມຮູ້ສຶກຂອງຕົນໃນເວລານັ້ນວ່າ: {GC 318.1}

## {GC 318.2}

“ເມື່ອຄິດເຖິງການຕາຍດັບກໍຮູ້ສຶກເຢັນໜາວ ແລະ ຖ້າຫຼັງຕາຍມະນຸດຕ້ອງຖືກຄິດບັນຊີ ກໍຄົງຕ້ອງຈິບຫາຍໄປທັງໝົດຢ່າງແນ່ນອນ.<!-- #segment-separator -->ຂ້າພະເຈົ້າຮູ້ສຶກວ່າ ຟ້າສະຫວັນເບື້ອງເທິງຫົວເປັນດັ່ງທອງເຫຼືອງ ແລະ ແຜ່ນດິນໂລກເບື້ອງໃຕ້ຕີນເປັນດັ່ງເຫຼັກ.<!-- #segment-separator -->ນິຣັນດອນແມ່ນຫຍັງ?<!-- #segment-separator -->ແລ້ວເປັນຫຍັງຈຶ່ງຕ້ອງມີຄວາມຕາຍ?<!-- #segment-separator -->ຂ້າພະເຈົ້າຍິ່ງຄິດ ກໍຍິ່ງຮູ້ສຶກວ່າຄຳຕອບຢູ່ໄກ.<!-- #segment-separator -->ຍິ່ງຄິດຫຼາຍເທົ່າໃດ ກໍຍິ່ງສັບສົນເທົ່ານັ້ນ.<!-- #segment-separator -->ຂ້າພະເຈົ້າຈຶ່ງພະຍາຍາມຢຸດຄິດແຕ່ຄວາມຄິດບໍ່ສາມາດຄວບຄຸມໄດ້.<!-- #segment-separator -->ຂ້າພະເຈົ້າຮູ້ສຶກຍ່ຳແຍ່ທີ່ສຸດ ແຕ່ບໍ່ເຂົ້າໃຈສາເຫດ.<!-- #segment-separator -->ຂ້າພະເຈົ້າໄດ້ຈົ່ມພຶມພຳ ແຕ່ບໍ່ຮູ້ວ່າແມ່ນຈົ່ມໃຫ້ຜູ້ໃດຟັງ.<!-- #segment-separator -->ຂ້າພະເຈົ້າຮູ້ວ່າມີສິ່ງທີ່ເປັນຄວາມຜິດ, ແຕ່ບໍ່ຮູ້ວ່າຈະຫາຄວາມຖືກຕ້ອງຢູ່ໃສ ແລະ ຈະໄປຫາມັນໄດ້ຢ່າງໃດ.<!-- #segment-separator -->ຂ້າພະເຈົ້າໂສກເສົ້າໂດຍປາດສະຈາກຄວາມຫວັງ.” {GC 318.2}

## {GC 319.1}

ມິນເລີຄົງຢູ່ໃນສະພາບນີ້ຕໍ່ໄປເປັນເວລາຫຼາຍເດືອນ.<!-- #segment-separator -->ເພິ່ນກ່າວຕຶ່ມວ່າ: “ຢູ່ຢູ່ກໍມີຄວາມຄິດປາກົດຢູ່ໃນຫົວຢ່າງແຈ່ມແຈ້ງວ່າ ອາດມີພຣະຜູ້ຊ່ວຍໃຫ້ລອດ.<!-- #segment-separator -->ຂ້າພະເຈົ້າຮູ້ສຶກວ່າອາດເປັນໄປໄດ້ທີ່ມີບຸກຄົນຜູ້ໜຶ່ງທີ່ມີຄຸນງາມຄວາມດີພຽງພໍທີ່ຈະຊົດໃຊ້ຄວາມຜິດບາບຂອງເຮົາ ແລະ ຊ່ວຍເຮົາໃຫ້ພົ້ນຈາກຄວາມທຸກ ແລະ ການລົງໂທດເພາະບາບນັ້ນ.<!-- #segment-separator -->ຂ້າພະເຈົ້າຮູ້ສຶກທັນທີວ່າບຸກຄົນເຊັ່ນນັ້ນຕ້ອງແມ່ນຜູ້ທີ່(ໜ້າຮັກ)ແທ້ໆ, ຈຶ່ງຈິນຕະນາການເຫັນຕົວເອງຟຸບຕົວລົງໃນອ້ອມກອດຂອງຜູ້ນັ້ນ ແລະ ໄວ້ວາງໃຈໃນຄວາມເມດຕາຂອງເພິ່ນ.<!-- #segment-separator -->ແຕ່ມີຄໍາຖາມເກີດຂຶ້ນວ່າ, ຈະພິສູດໄດ້ແນວໃດວ່າບຸກຄົນເຊັ່ນນັ້ນມີຈິງ?<!-- #segment-separator -->ນອກເໜືອຈາກພຣະຄຳພີແລ້ວ, ຂ້າພະເຈົ້າບໍ່ພົບເຫັນວ່າມີຫຼັກຖານອື່ນເຖິງພຣະຜູ້ຊ່ວຍໃຫ້ລອດດັ່ງກ່າວ ຫຼື ທີ່ຢືນຢັນເຖິງສະບາບຂອງຄົນຫຼັງຄວາມຕາຍ....” {GC 319.1}

## {GC 319.2}

“ຂ້າພະເຈົ້າເຫັນວ່າພຣະຄໍາພີກ່າວເຖິງພຣະຜູ້ຊ່ວຍໃຫ້ລອດຢ່າງທີ່ຂ້າພະເຈົ້າຕ້ອງການ, ແຕ່ກໍຮູ້ສຶກງົງທີ່ປື້ມໜັງສືທີ່ບໍ່ໄດ້ຮັບການດົນບັນດານໃຈຈາກພຣະເຈົ້າຈະສອນຫຼັກການທີ່ ເໝາະສົມກັບມະນຸດສະໂລກທີ່ຫຼັງໃນຄວາມບາບໄດ້ແນວໃດ.<!-- #segment-separator -->ຂ້າພະເຈົ້າຈຶ່ງຈຳໃຈຕ້ອງຍອມຮັບວ່າພຣະຄໍາພີຕ້ອງເປັນການເປີດເຜີຍຈາກພຣະເຈົ້າ.<!-- #segment-separator -->ພຣະຄຳພີຈຶ່ງກາຍເປັນສິ່ງທີ່ຂ້າພະເຈົ້າຊົມຊື່ນຍິນດີທີ່ສຸດ ແລະ ຂ້າພະເຈົ້າໄດ້ພົບມິດສະຫາຍຜູ້ໜຶ່ງໃນພຣະເຢຊູ.<!-- #segment-separator -->ພຣະຜູ້ຊ່ວຍໃຫ້ພົ້ນໄດ້ກາຍເປັນຜູ້ທີ່ສຳຄັນທີ່ສຸດທ່າມກາງຄົນນັບໝື່ນ ແລະ ພຣະຄຳພີເຊິ່ງແຕ່ກ່ອນນັ້ນເບິ່ງຄືມືດມົວ ແລະ ຂັດແຍ້ງກັນ, ບັດນີ້ໄດ້ກາຍເປັນໂຄມໄຟສຳລັບທາງເດີນຂອງຂ້າພະເຈົ້າ.<!-- #segment-separator -->ຄວາມສັບສົນໃນໃຈກໍສະຫງົບລົງ ແລະ ຂ້າພະເຈົ້າກໍຮູ້ສຶກເພິງພໍໃຈ.<!-- #segment-separator -->ຂ້າພະເຈົ້າພົບວ່າອົງພຣະຜູ້ເປັນເຈົ້າຊົງເປັນພຣະສິລາທ່າມກາງມະຫາສະໝຸດແຫ່ງຊີວິດ.<!-- #segment-separator -->ຕອນນີ້ພຣະຄຳພີໄດ້ກາຍເປັນສິ່ງທີ່ຂ້າພະເຈົ້າສຶກສາຫຼາຍທີ່ສຸດ ແລະ ຂ້າພະເຈົ້າສາມາດເວົ້າໄດ້ຕາມປາກວ່າ ຂ້າພະເຈົ້າໄດ້ຄົ້ນຄວ້າພຣະຄຳພີດ້ວຍຄວາມຊົມຊື່ນຍິນດີຫຼາຍ.<!-- #segment-separator -->ຂ້າພະເຈົ້າພົບວ່າ ແມ່ນແຕ່ເຄິ່ງໜຶ່ງຂອງຄວາມຈິງກໍບໍ່ເຄີຍມີໃຜບອກຂ້າພະເຈົ້າ.<!-- #segment-separator -->ຂ້າພະເຈົ້າສົງໄສວ່າເປັນຫຍັງຂ້າພະເຈົ້າຈຶ່ງບໍ່ເຄີຍເຫັນຄວາມສວຍງາມຂອງພຣະຄຳພີມາກ່ອນ ແລະ ຮູ້ສຶກປະຫຼາດໃຈທີ່ຕົວເອງເຄີຍປະຕິເສດມັນໄດ້.<!-- #segment-separator -->ຂ້າພະເຈົ້າພົບເຫັນວ່າທຸກສິ່ງຈິດໃຈຂອງຂ້າພະເຈົ້າສາມາດປາຖະໜາໄດ້ກໍໄດ້ຮັບການເປີດເຜີຍໃນພຣະຄຳພີ, ໃນນັ້ນມີຢາບຳບັດໂລກາພະຍາດຝ່າຍຈິດວິນຍານທຸກຢ່າງ.<!-- #segment-separator -->ຂ້າພະເຈົ້າຮູ້ສຶກເບື່ອໜ່າຍທີ່ຈະອ່ານເລື່ອງອື່ນ ຈຶ່ງທຸ້ມເທຈິດໃຈໃນການສະແຫວງຫາສະຕິປັນຍາຈາກພຣະເຈົ້າ.” (ເອັສ. ບຼິສ, ບົດບັນທຶກຂອງວັນລຽມ ມິນເລີ, ໜ້າ 65–67). {GC 319.2}

## {GC 319.3}

ມິນເລີປະກາດຢ່າງເປີດເຜີຍເຖິງຄວາມເຊື່ອສັດທາຂອງເພິ່ນໃນສາສະໜາທີ່ເພິ່ນເຄີຍດູຖູກ.<!-- #segment-separator -->ແຕ່ບໍ່ຊ້າເພື່ອນເກົ່າທີ່ບໍ່ເຊື່ອໃນພຣະເຈົ້າໄດ້ສະໜີຂໍ້ຖຽງດຽວກັນທີ່ເພິ່ນເອງເຄີຍກ່າວເພື່ອຕໍ່ຕ້ານວ່າ ພຣະຄຳພີບໍ່ໄດ້ຮັບການດົນໃຈຈາກພຣະເຈົ້າ.<!-- #segment-separator -->ໃນເວລານັ້ນເພິ່ນຍັງບໍ່ພ້ອມທີ່ຈະຕອບພວກເຂົາ ແຕ່ເພິ່ນຄິດວ່າ ຖ້າພຣະຄຳພີເປັນສິ່ງທີ່ພຣະເຈົ້າຊົງເປີດເຜີຍແລ້ວ ມັນກໍຕ້ອງມີຄວາມສອດຄ້ອງໃນມັນເອງ ແລະ ເນື່ອງຈາກວ່າພຣະເຈົ້າປະທານມາເພື່ອສັ່ງສອນມະນຸດ ສະນັ້ນມະນຸດຕ້ອງສາມາດເຂົ້າໃຈພຣະຄຳພີໄດ້.<!-- #segment-separator -->ເພິ່ນຈຶ່ງຕັດສິນໃຈທີ່ສຶກສາພຣະຄຳພີດ້ວຍຕົນເອງເພື່ອລອງເບິ່ງວ່າ ຈະສາມາດນຳທຸກຂໍ້ທີ່ເບິ່ງຄືມີຄວາມຂັດແຍ່ງກັນໃຫ້ສອດຄ້ອງກັນໄດ້ ຫຼື ບໍ່. {GC 319.3}

## {GC 320.1}

ເພິ່ນພະຍາຍາມປະຖິ້ມຄວາມຄິດເຫັນສ່ວນຕົວທັງໝົດ ແລະ ໜັງອະທິບາຍພຣະຄຳພີ ແລ້ວກໍປຽບທຽບຂໍ້ພຣະຄໍາພີດ້ວຍກັນ ໂດຍອ່ານພວກໝາຍເຫດ ແລະ ໃຊ້ໜັງສືດັດຊະນີຄຳສັບພຣະຄຳພີ.<!-- #segment-separator -->ເພິ່ນສຶກສາເປັນປະຈໍາຢ່າງເປັນລະບຽບ ໂດຍອ່ານເທື່ອລະຂໍ້ເທື່ອລະຂໍ້ເລີ່ມຈາກພຣະທຳປະຖົມມະການ(ເປັນຕົ້ນໄປ) ແລະ ຈະບໍ່ໄປຕໍ່ຂໍ້ໃໝ່ຈົນກວ່າຈະໝັ້ນໃຈໃນຄວາມໝາຍຂອງຂໍ້ທີ່ກຳລັງສຶກສາ.<!-- #segment-separator -->ເມື່ອພົບສິ່ງໃດທີ່ບໍ່ເຂົ້າໃຈ, ເພິ່ນມັກໃຈເອົາຂໍ້ນັ້ນປຽບທຽບກັບຂໍ້ອື່ນໆ ທຸກຂໍ້ທີ່ເບິ່ງຄືວ່າມີສ່ວນກ່ຽວຂ້ອງກັບເລື່ອງທີ່ຕົນກໍາລັງພິຈາລະນາຢູ່.<!-- #segment-separator -->ເພິ່ນໃຫ້ທຸກຄໍາໃນແຕ່ລະຂໍ້ມີນ້ຳໜັກຂອງມັນ ແລະ ຖ້າຄວາມເຂົ້າໃຈຂອງເພິນສອດຄອງກັບຂໍ້ອື່ນໆ ທັງໝົດທີ່ກ່ຽວຂ້ອງ ກໍຖືວ່າເຂົ້າໃຈຂໍ້ນັ້ນແລ້ວ.<!-- #segment-separator -->ດັ່ງນັ້ນເມື່ອໃດກໍຕາມທີ່ເພິ່ນພົບກັບຂໍ້ຄວາມທີ່ເຂົ້າໃຈຍາກ ເພິ່ນກໍພົບຄຳອະທິບາຍໃນພຣະຄໍາພີຕອນອື່ນ.<!-- #segment-separator -->ໃນຂະນະທີ່ເພິ່ນສຶກສາດ້ວຍການອະທິຖານຢ່າງຮ້ອນຮົນຂໍໃຫ້ພຣະເຈົ້າຊົງໂຜດໃຫ້ເພິ່ນເຂົ້າໃຈ, ເລື່ອງເຊິ່ງກ່ອນນັ້ນເບິ່ງຄືມືດມົວກໍມີຄວາມກະຈ່າງຂຶ້ນ.<!-- #segment-separator -->ເພິ່ນໄດ້ປະສົບກັບຄວາມຈິງໃນເພງສັນລະເສີນທີ່ວ່າ:<!-- #segment-separator --> “ການອະທິບາຍຂໍ້ຄຳສັ່ງສອນຂອງພຣະອົງໃຫ້ແສງສະຫວ່າງ ແລະ ນຳປັນຍາໃຫ້ແກ່ພວກຄົນໂງ່ຈ້າດ້ວຍ.” (ເພງສັນລະເສີນ 119:130). {GC 320.1}

## {GC 320.2}

ມິນເລີສຶກສາພຣະທຳດານີເອນ ແລະ ພຣະທຳພຣະນິມິດດ້ວຍຄວາມສົນໃຈຢ່າງແຮງກ້າ, ໂດຍໃຊ້ຫຼັກການຕີຄວາມໝາຍທີ່ເພິ່ນເຄີຍນຳໃຊ້ນຳການສຶກສາຕອນອື່ນຂອງພຣະຄຳພີ ແລ້ວກໍມີຄວາມຊົມຊື່ນຍິນດີຫຼາຍເມື່ອພົບວ່າ ເພິ່ນສາມາດເຂົ້າຈະສັນຍາລັກຕ່າງໆ ຂອງຄຳພະຍາກອນໄດ້.<!-- #segment-separator -->ເພິ່ນພົບວ່າສ່ວນຄໍາພະຍາກອນທີ່ສຳເລັດແລ້ວ ກໍສຳເລັດຕາມຕົວອັກສອນໃນໂລກຄວາມເປັນຈິງ, ສ່ວນສັນຍາລັກ, ຮູບເງົ່າ, ຄຳອຸປະມາ ແລະ ຄຳປຽບທຽບຕ່າງໆ ກໍມີຄຳອະທິບາຍຢູ່ໃນພຣະຄຳພີຕອນນັ້ນໆ ຫຼື ວ່າພຣະຄຳພີຕອນອື່ນໄດ້ອະທິບາຍຄວາມໝາຍຂອງຄຳສັບ ແລະ ເມື່ອຕີຄວາມຕາມຄຳອະທິບາຍແລ້ວ ກໍຄວນເຂົ້າໃຈວ່າຄຳພະຍາກອນດັ່ງກ່າວຈະສຳເລັດໃນໂລກຄວາມເປັນຈິງຕາມທີ່ອະທິບາຍໄວ້.<!-- #segment-separator -->ເພິ່ນກ່າວວ່າ: “ດ້ວຍເຫດນີ້, ຂ້າພະເຈົ້າຈຶ່ງພໍໃຈວ່າ ພຣະຄຳພີເປັນລະບົບຄວາມຈິງທີ່ພຣະເຈົ້າຊົງເປີດເຜີຍ, ທຸກຢ່າງແຈ່ມແຈ້ງແລະເຂົ້າໃຈງ່າຍ ຈົ່ນແມ່ນແຕ່ຄົນໂງ່ກໍຈະບໍ່ຫຼົງໃນທາງນັ້ນ.” (ບຼິສ, ໜ້າ 70).<!-- #segment-separator -->ເພິ່ນໄດ້ພົບຂໍ້ຄວາມຈິງທີ່ເຊື່ອມຕໍ່ກັນເປັນຜົນຂອງຄວາມມຸມານະຂອງຕົນ ໃນຂະນະທີ່ເພິ່ນສະກົດຮອຍຕາມບັນດາຄຳພະຍາກອນອັນສຳຄັນທີ່ກ່າວເຖິງໄລຍະເວລາອັນດົນນານ.<!-- #segment-separator -->ທູດສະຫວັນໄດ້ຊີ້ນໍາຈິດໃຈຂອງເພິ່ນໃຫ້ເຂົ້າໃຈໃນພຣະຄຳພີ. {GC 320.2}

## {GC 321.1}

ເພິ່ນເອົາວິທີທີ່ຄຳພະຍາກອນສຳເລັດໃນອາດີດເປັນບັນທັດຖານໃນການວິເຄາະຄຳພະຍາກອນທີ່ຍັງບໍ່ສຳເລັດ ຈົນສະຫຼຸບວ່າ ຄວາມເຊື່ອຂອງຄົນທົ່ວໄປທີ່ວ່າ ພຣະຄຣິສຈະປົກຄອງເໜືອແຜ່ນດິນໂລກໂດຍທາງຈິດວິນຍານເປັນເວລາ 1,000 ປີນັ້ນ ບໍ່ໄດ້ຮັບການສະໜັບສະໜູນຈາກພຣະຄໍາຂອງພຣະເຈົ້າ.<!-- #segment-separator -->ຄໍາສອນນີ້ເຊິ່ງຊີ້ເຖິງເວລາ 1,000 ປີແຫ່ງຄວາມຊອບທໍາ ແລະ ຄວາມສະຫງົບສຸກກ່ອນການສະເດັດກັບມາຂອງພຣະຄຣິສ ເທົ່າກັບເປັນການເລື່ອນໃຫ້ຄວາມຢ້ານກົວແຫ່ງວັນຂອງພຣະເຈົ້າອອກໄປອີກດົນ.<!-- #segment-separator -->່ເຖິງແມ່ນຄຳສອນດັ່ງກ່າວໜ້າຟັງຂະໜາດໃດກໍຕາມ, ແຕ່ມັນຂັດແຍ້ງກັບຄໍາສອນຂອງພຣະຄຣິສ ແລະ ພວກອັກຄະສາວົກຂອງພຣະອົງທີ່ສອນກັນວ່າເຂົ້າກັບເຂົ້ານົກຈະໃຫຍ່ຂຶ້ນນຳກັນ ຈົນເຖິງເວລາເກັບກ່ຽວ, ໃນເວລາສິ້ນໂລກ “ຄົນຊົ່ວຮ້າຍ ແລະ ຄົນປອມຕົວຈະເພີ່ມທະວີຫຼາຍຂຶ້ນ,” ແລະ “ໃນຄາວທີ່ສຸດນັ້ນ ຈະເກີດຄວາມລຳບາກຢ່າງຮ້າຍແຮງ;” ອານາຈັກແຫ່ງຄວາມມືດຈະຍັງຄົງຢູ່ຕໍ່ເນື່ອງຈົນເຖິງການສະເດັດກັບມາຂອງພຣະອົງ ແລ້ວຈະຖືກທຳລາຍດ້ວຍລົມຈາກປາກຂອງພຣະອົງ ແລະດ້ວຍແສງອັນຮຸ່ງເຮືອງເມື່ອພຣະອົງສະເດັດມາ. (ມັດທາຍ13:30, 38–41; 2 ຕີໂມທຽວ 3:13, 1; 2 ເທສະໂລນິກ 2:8). {GC 321.1}

## {GC 321.2}

ຄຣິສຕະຈັກໃນສະໄໝຂອງພວກອັກຄະສາວົກບໍ່ໄດ້ສອນວ່າພຣະຄຣິສຈະປົກຄອງໂລກໂດຍທາງພຣະຍິນຍານ.<!-- #segment-separator -->ກຸ່ມຄຣິສຕຽນບໍ່ໄດ້ຮັບເອົາຄຳສອນດັ່ງກ່າວຈົນເຖິງຕົ້ນສັດຕະວັດທີ 18.<!-- #segment-separator -->ເຊັ່ນດຽວກັບຄວາມເທັດທຸກຢ່າງ, ຜົນຂອງຄຳສອນນີ້ແມ່ນຄວາມຊົ່ວຮ້າຍ.<!-- #segment-separator -->ມັນສອນໃຫ້ຄົນຖືວ່າການສະເດັດມາຂອງພຣະຄຣິສເປັນເລື່ອງຂອງອະນາຄົດອີກໄກ, ຄົນທັງຫຼາຍຈຶ່ງບໍ່ເອົາໃຈໃສ່ຕໍ່ໝາຍສຳຄັນຕ່າງໆ ທີ່ບົ່ງບອກວ່າການສະເດັດມານັ້ນໃກ້ເຂົ້າມາແລ້ວ.<!-- #segment-separator -->ມັນໃຫ້ຄົນຮູ້ສຶກໝັ້ນໃຈປອດໄພດີໂດຍບໍ່ມີມູນຮອງຮັບ ແລະ ເຮັດໃຫ້ພວກເຂົາລະເລີຍການຕຽມພ້ອມທີ່ຈໍາເປັນເພື່ອຈະໄດ້ພົບກັບພຣະຜູ້ເປັນເຈົ້າຂອງຕົນ. {GC 321.2}

## {GC 321.3}

ມິນເລີພົບວ່າພຣະຄໍາພີສອນຢ່າງແຈ່ມແຈ້ງວ່າພຣະຄຣິສຈະສະເດັດມາໂດຍຕົວພຣະອົງເອງຢ່າງແທ້ຈິງ.<!-- #segment-separator -->ອາຈານໂປໂລກ່າວວ່າ:<!-- #segment-separator --> “ຈະມີສຽງຮ້ອງບັນຊາອັນດັງ, ສຽງຂອງອັກຄະເທວະດາ ສຽງແກຂອງພຣະເຈົ້າ ແລະອົງພຣະຜູ້ເປັນເຈົ້າຈະສະເດັດມາຈາກສະຫວັນ.” (1ເທສະໂລນິກ 4:16).<!-- #segment-separator -->ສ່ວນພຣະຜູ້ຊ່ວຍໃຫ້ລອດຊົງກ່າວວ່າ:<!-- #segment-separator --> “ມະນຸດທຸກຊາດເທິງແຜ່ນດິນໂລກກໍຈະ ... ເຫັນບຸດມະນຸດກຳລັງມາເທິງເມກໃນທ້ອງຟ້າດ້ວຍຣິດທານຸພາບ ແລະສະຫງ່າຣາສີອັນຍິ່ງໃຫຍ່”<!-- #segment-separator --> “ດ້ວຍວ່າ, ບຸດມະນຸດຈະມາເໝືອນດັ່ງຟ້າແມບເຫຼື້ອມສົ່ງຂ້າມທົ່ວທ້ອງຟ້າ ແຕ່ທິດຕາເວັນອອກຫາທິດຕາເວັນຕົກ.” (ມັດທາຍ 24:30, 27).<!-- #segment-separator -->ພຣະອົງຈະສະເດັດມາພ້ອມດ້ວຍທູດສະຫວັນທັງມວນ.<!-- #segment-separator --> “ບຸດມະນຸດຈະສະເດັດມາໃນສະຫງ່າຣາສີຂອງພຣະອົງພ້ອມກັບເຫຼົ່າທູດສະຫວັນອັນບໍລິສຸດທັງປວງ.” (ມັດທາຍ 25:31 TKJV).<!-- #segment-separator --> “ພຣະອົງຈະໃຊ້ບັນດາເທວະດາຂອງພຣະອົງອອກໄປດ້ວຍສຽງແກດັງກ້ອງສະໜັ່ນຍັງທິດທັງສີ່ ເພື່ອຮວບຮວມເອົາປະຊາຊົນຂອງພຣະເຈົ້າທີ່ພຣະອົງໄດ້ເລືອກໄວ້.” (ມັດທາຍ 24:31?). {GC 321.3}

## {GC 322.1}

ເມື່ອພຣະອົງສະເດັດມາ, ຄົນຊອບທໍາທີ່ຕາຍໄປແລ້ວຈະຟື້ນຈາກຄວາມຕາຍ ແລະ ຄົນຊອບທໍາທີ່ມີຊີວິດຢູ່ກໍຈະຖືກປ່ຽນແປງ.<!-- #segment-separator -->ອາຈານໂປໂລກ່າວວ່າ “ເຮົາທັງຫຼາຍຈະບໍ່ລ່ວງຫຼັບໄປໝົດທຸກຄົນ, ແຕ່ເຮົາທັງຫຼາຍຈະຖືກຊົງປ່ຽນແປງໃໝ່ໝົດທຸກຄົນ, ໃນຊົ່ວຂະນະດຽວ ໃນຊົ່ວພັບຕາດຽວ ເມື່ອເປົ່າແກຄັ້ງສຸດທ້າຍນັ້ນ. ດ້ວຍວ່າ, ຈະມີສຽງແກ ແລະຄົນທີ່ຕາຍແລ້ວຈະຖືກຊົງບັນດານໃຫ້ເປັນຄືນມາໂດຍບໍ່ເປື່ອຍເນົ່າ ແລະ ຝ່າຍພວກເຮົາກໍຈະຖືກປ່ຽນແປງໃໝ່.<!-- #segment-separator -->ດ້ວຍວ່າ, ສະພາບເຊິ່ງຕ້ອງເປື່ອຍເນົ່າຂອງພວກເຮົານີ້ ຕ້ອງຖືກປ່ຽນແປງສູ່ສະພາບທີ່ບໍ່ເປື່ອຍເນົ່າຈັກເທື່ອ.” (1 ໂກຣິນໂທ 15:51–53).<!-- #segment-separator -->ສ່ວນໃນຈົດໝາຍຂອງເພິ່ນທີ່ສ່ງໄປຍັງຄຣິສຕະຈັກໃນເມືອງເທສະໂລນິກນັ້ນ, ຫຼັງຈາກທີ່ເພິ່ນອະທິບາຍເຖິງການສະເດັດມາຂອງພຣະຄຣິສແລ້ວ ເພິ່ນກ່າວວ່າ:<!-- #segment-separator --> “ພວກທີ່ເຊື່ອໃນພຣະຄຣິສທີ່ຕາຍໄປແລ້ວ ກໍຈະເປັນຄືນມາສູ່ຊີວິດກ່ອນ. ແລ້ວພວກເຮົາຜູ້ທີ່ຍັງເປັນຢູ່ໃນເວລານັ້ນ ກໍຈະຖືກຮັບຂຶ້ນໄປໃນເມກພ້ອມກັບຄົນພວກນັ້ນ ເພື່ອພົບກັບອົງພຣະຜູ້ເປັນເຈົ້າໃນຟ້າອາກາດ. ຢ່າງນັ້ນແຫຼະ ພວກເຮົາຈຶ່ງຈະຢູ່ກັບອົງພຣະຜູ້ເປັນເຈົ້າຕະຫຼອດໄປເປັນນິດ.” (1 ເທສະໂລນິກ 4:16, 17). {GC 322.1}

## {GC 322.2}

ໄພ່ພົນຂອງພຣະຄຣິສຈະບໍ່ໄດ້ຮັບອານາຈັກຈົນກວ່າພຣະອົງສະເດັດມາດ້ວຍພຣະອົງເອງ.<!-- #segment-separator -->ພຣະຜູ້ຊ່ວຍໃຫ້ພົ້ນຊົງກ່າວວ່າ:<!-- #segment-separator --> “ເມື່ອບຸດມະນຸດສະເດັດມາໃນສະຫງ່າຣາສີ ພ້ອມດ້ວຍຝູງເທວະດາຂອງພຣະອົງນັ້ນ ເພິ່ນຈະນັ່ງເທິງບັນລັງອັນຮຸ່ງເຮືອງຂອງພຣະອົງ ບັນດາປະຊາຊົນທຸກຊົນຊາດ ຈະຖືກນຳມາໂຮມກັນຢູ່ຕໍ່ໜ້າພຣະອົງ, ແລ້ວພຣະອົງຈະແຍກພວກເຂົາອອກຈາກກັນ ເໝືອນກັບຄົນລ້ຽງສັດແຍກຝູງແກະອອກຈາກຝູງແບ້. ພຣະອົງຈະຈັດໃຫ້ຝູງແກະຢູ່ເບື້ອງຂວາຂອງພຣະອົງ, ແຕ່ຝູງແບ້ນັ້ນຈະຈັດໃຫ້ຢູ່ເບື້ອງຊ້າຍ.<!-- #segment-separator -->ແລ້ວຈອມກະສັດກໍຈະກ່າວແກ່ບັນດາຜູ້ທີ່ຢູ່ເບື້ອງຂວາຂອງພຣະອົງວ່າ, ‘ມາເຖີດ ພວກເຈົ້າຜູ້ທີ່ໄດ້ຮັບພຣະພອນຈາກພຣະບິດາເຈົ້າຂອງເຮົາ ຈົ່ງມາຮັບເອົາຣາຊອານາຈັກ ຊຶ່ງໄດ້ຖືກຈັດຕຽມໄວ້ສຳລັບພວກເຈົ້າ ຕັ້ງແຕ່ຕົ້ນເດີມສ້າງໂລກ.’” (ມັດທາຍ 25:31–34).<!-- #segment-separator -->ພວກເຮົນເຫັນຈາກພຣະຄໍາພີທີ່ກ່າວມາທາງເທິງນີ້ວ່າ ເມື່ອບຸດມະນຸດສະເດັດມາ ຄົນທີ່ຕາຍໄປແລ້ວກໍຈະເປັນຄືນມາໃນສະພາບທີ່ບໍ່ເນົ່າເປື່ອຍ ແລະ ຄົນທີ່ມີຊີວິດຢູ່ກໍຈະຮັບການປ່ຽນແປງ.<!-- #segment-separator -->ການປ່ຽນແປງອັນໃຫຍ່ຫຼວງນີ້ຈະຕຽມພວກເຂົາໃຫ້ພ້ອມທີ່ຈະຮັບເອົາອານາຈັກເພາະອາຈານໂປໂລກ່າວວ່າ:<!-- #segment-separator --> “ສິ່ງທີ່ເປັນເນື້ອໜັງ ແລະ ເລືອດຈະມີສ່ວນໃນອານາຈັກຂອງພຣະເຈົ້າບໍ່ໄດ້ ແລະ ກາຍທີ່ເປື່ອຍເນົ່າຈະມີສ່ວນໃນກາຍທີ່ບໍ່ເປື່ອຍເນົ່າກໍບໍ່ໄດ້.” (1 ໂກຣິນໂທ 15:50).<!-- #segment-separator -->ມະນຸດໃນສະພາບປັດຈຸບັນຕ້ອງຕາຍ ແລະ ເປື່ອຍເນົ່າໄປ, ແຕ່ໃນອານາຈັກຂອງພຣະເຈົ້າຈະບໍ່ມີສິ່ງໃດເປື່ອຍເນົ່າ, ມັນເປັນອານາຈັກອັນຕະຫຼອດໄປເປັນນິດ.<!-- #segment-separator -->ສະນັ້ນມະນຸດໃນສະພາບທີ່ເປັນຢູ່ໃນປະຈຸບັນບໍ່ສາມາດເຂົ້າໄປໃນອານາຈັກຂອງພຣະເຈົ້າໄດ້.<!-- #segment-separator -->ແຕ່ເມື່ອພຣະເຢຊູສະເດັດມາ, ພຣະອົງຈະຊົງມອບຄວາມເປັນອະມະຕະໃຫ້ແກ່ຄົນຂອງພຣະອົງ, ແລ້ວພຣະອົງຈະຮຽກເອີ້ນພວກເຂົາໃຫ້ຮັບອານາຈັກນັ້ນທີ່ເມື່ອກ່ອນພວກເຂົາເປັນພຽງທາຍາດທີ່ຈະຮັບເປັນມໍລະດົກເທົ່ານັ້ນ. {GC 322.2}

## {GC 323.1}

ເມື່ອມິນເລີອ່ານຂໍ້ພຣະຄໍາພີເຫຼົ່ານີ້ ແລະ ຂໍ້ອື່ນໆ ເພິ່ນເຫັນວ່າເປັນການພິສູດທີ່ໜັກແໜ້ນເຖິງເຫດການຕ່າງໆ ທີ່ຄົນທົ່ວໄປຄາດຫວັງວ່າຈະຕ້ອງເກີດຂຶ້ນກ່ອນການສະເດັດມາຂອງພຣະອົງ ເຊັ່ນ ການສະຖາປະນາອານາຈັກຂອງພຣະເຈົ້າ ແລະ ການປົກຄອງຢ່າງສະຫງົບສົນຕິນັ້ນ ກໍຈະເກີດຂຶ້ນຫຼັງການສະເດັດມາຄັ້ງທີສອງຂອງພຣະອົງ.<!-- #segment-separator -->ຍິ່ງໄປກວ່ານັ້ນ, ໝາຍສຳຄັນທັງໝົດແຫ່ງຍຸກສະໄໝ ແລະ ສະພາບການຂອງໂລກແມ່ນສອດຄ້ອງກັບຄໍາພະຍາກອນທີ່ບັນຍາຍເຖິງຍຸກສຸດທ້າຍ.<!-- #segment-separator -->ຈາກການສຶກສາພຣະຄໍາພີພຽງຢ່າງດຽວ, ເພິ່ນມາເຖິງຂໍ້ສະຫຼຸບວ່າ ໄລຍະເວລາທີ່ກຳນົດໃຫ້ກັບແຜ່ນດິນໂລກໃນສະພາບປະຈຸບັນໃກ້ຈະສິ້ນສຸດລົງ. {GC 323.1}

## {GC 323.2}

ເພິ່ນກ່າວວ່າ “ມີຫຼັກຖານອີກຢ່າງໜຶ່ງທີ່ສົ່ງຜົນກະທົບຢ່າງໃຫຍ່ຫຼວງຕໍ່ຈິດໃຈຂອງຂ້າພະເຈົ້າ, ນັ້ນແມ່ນການລຳດັບເວລາຂອງເຫດການຕ່າງໆ ໃນພຣະຄຳພີ....<!-- #segment-separator -->ຂ້າພະເຈົ້າພົບວ່າ ເຫດການຕ່າງໆ ທີ່ທໍານວາຍໄວ້ເຊິ່ງສຳເລັດແລ້ວ ກໍມັກຈະເກີດຂຶ້ນຕາມເວລາທີ່ກຳນົດໃຫ້, ເຊັ່ນ:<!-- #segment-separator -->120 ປີ ເຖິງນ້ຳຖ້ວມໂລກ (ປະຖົມມະການ 6:3); 7 ວັນກ່ອນນ້ຳຖ້ວນ ແລະ ຝົນທີ່ຕົກລົງມາ 40 ວັນຕາມທີ່ພະຍາກອນເອົາໄວ້ (ປະຖົມມະການ 7:4); 400 ປີ ທີ່ເຊື້ອສາຍຂອງອັບລາຮາມຕ້ອງຢູ່ຢ່າງບໍ່ມີ(ດິນດອນ/ຫຼັກແຫຼ່ງ//)ຖາວອນ (ປະຖົມມະການ 15:13); 3 ວັນໃນຄວາມຝັນຂອງຫົວໜ້າພະນັກງານເຮັດເຫຼົ້າອະງຸ່ນ ແລະ ພະນັກງານເຮັດເຂົ້າຈີ່ (ປະຖົມມະການ 40:12–20); 7 ປີໃນຄວາມຝັນຂອງກະສັດຟາໂຣ (ປະຖົມມະການ 41:28–54); 40 ປີ ໃນຖິ່ນແຫ້ງແລ້ງກັນດານ (ຈົດບັນຊີ 14:34); 3 ປີເຄິ່ງແຫ່ງຄວາມອຶດຢາກ (1 ກະສັດ 17:1) [ເບິ່ງລູກາ 4:25; ] ... ການເປັນຊະເລີຍ 70 ປີ (ເຢເຣມີຢາ 25:11); 7 ໄລຍະ ຫຼື 7 ປີ ຂອງກະສັດເນບູກາດເນັດຊາ (ດານຽນ 4:13–16); 70 ອາທິດ ທີກຳນົດໃຫ້ແກ່ຊົນຊາດຢິວ (ດານຽນ 9:24–27); ເຫດການທັງໝົດນີ້ເຄີຍເປັນຄຳພະຍາກອນ ແຕ່ກໍສຳເລັດຕາມທີ່ຊົງທຳນວາຍໄວ້.” (ບຼິສ, ໜ້າ 74, 75). {GC 323.2}

## {GC 324.1}

ດັ່ງນັ້ນ, ເມື່ອເພິ່ນສຶກສາພຣະຄໍາພີ ແລະ ພົບເຫົນໄລຍະເວລາຕ່າງໆ ທີ່ເພິ່ນເຂົ້າໃຈວ່າ ສິ້ນສຸດລົງທີ່ການສະເດັດມາຂອງພຣະຄຣິສ, ເພິ່ນໄດ້ແຕ່ສະຫຼຸບວ່າ ຕ້ອງແມ່ນການກຳນົດເວລາທີ່ພຣະອົງຊົງສຳແດງແກ່ພວກຜູ້ຮັບໃຊ້ຂອງພຣະອົງ.<!-- #segment-separator -->ໂມເຊກ່າວວ່າ, “ສິ່ງລີ້ລັບທັງປວງເປັນຂອງພຣະເຢໂຮວາພຣະເຈົ້າຂອງເຮົາທັງຫຼາຍ ແຕ່ສິ່ງຊົງສຳແດງນັ້ນເປັນຂອງເຮົາທັງຫຼາຍ ແລະຂອງລູກຫຼານຂອງເຮົາເປັນນິດ;” ແລະ ພຣະອົງຊົງກ່າວໂດຍຜູ້ເຜີຍພຣະທຳອາໂມດ ວ່າ: ພຣະອົງ “ຈະບໍ່ໄດ້ຊົງກະທຳອັນໃດເລີຍ ໂດຍບໍ່ໄດ້ເປິດເຜຍຄວາມລຶກລັບໃຫ້ແກ່ຜູ້ຮັບໃຊ້ຂອງພຣະອົງ ຄືຜູ້ພະຍາກອນ.” (ພຣະບັນຍັດສອງ 29:29 TKJV; Amos 3:7 TKJV).<!-- #segment-separator -->ສະນັ້ນ, ຜູ້ສຶກສາພຣະຄໍາຂອງພຣະເຈົ້າສາມາດຄາດຫວັງຢ່າງໝັ້ນໃຈໄດ້ວ່າ ເຫດການທີ່ຍິ່ງໃຫຍ່ທີ່ສຸດໃນປະຫວັດສາດຂອງມະນຸດຈະຕ້ອງມີການລະບຸໄວ້ຢ່າງແຈ່ມແຈ້ງໃນພຣະຄໍາແຫ່ງຄວາມຈິງ. {GC 324.1}

## {GC 324.2}

ມິນເລີກ່າວວ່າ: “ຂ້າພະເຈົ້າໝັ້ນໃຈຢ່າງເຕັມທີ່ວ່າ, ພຣະຄຳພີທຸກຕອນໄດ້ຮັບການດົນໃຈຈາກພຣະເຈົ້າ ແລະ ມີປະໂຫຍດ (2 ຕີໂມທຽວ 3:16); ມັນບໍ່ເຄີຍເກີດຂຶ້ນຈາກຄວາມປະສົງຂອງມະນຸດ, ແຕ່ໄດ້ຖືກຂຽນໄວ້ຕາມທີ່ຜູ້ບໍລິສຸດໄດ້ຮັບການດົນໃຈຈາກພຣະບິນຍານບໍລິສຸດ (2Peter 1:21), ແລະໄດ້ຖືກຂຽນໄວ້ເພື່ອ ‘ພວກເຮົາຈະມີຄວາມຫວັງດ້ວຍຄວາມອົດທົນ ແລະ ມີຄວາມຊູໃຈ ດ້ວຍພຣະຄຳພີທີ່ໄດ້ກ່າວໄວ້ນັ້ນ’ (ໂຣມ 15:4). ຂ້າພະເຈົ້າຈຶ່ງໄດ້ແຕ່ສະຫຼຸບວ່າ ຂໍ້ພຣະຄຳພີທີ່ກ່າວເຖິງໄລຍະເວລາ ກໍເປັນສ່ວນໜຶ່ງຂອງພຣະຄຳຂອງພຣະເຈົ້າ(ພໍໆ ກັບ/ເໝືອນກັບ)ພຣະຄຳພີຕອນອື່ນ; ດັ່ງນັ້ນ, ພວກເຮົາຄວນເອົາໃຈໃສ່ເໝືອນກັບພຣະຄຳພີສ່ວນອື່ນເຊັ່ນກັນ.<!-- #segment-separator -->ສະນັ້ນ, ຂ້າພະເຈົ້າຈຶ່ງຮູ້ສຶກວ່າ ໃນເມື່ອຂ້າພະເຈົ້າພະຍາຍາມເຂົ້າໃຈສິ່ງທີ່ພຣະເຈົ້າຊົງເປີດເຜີຍແກ່ພວກເຮົາດ້ວຍພຣະເມດຕາຂອງພຣະອົງ, ຂ້າພະເຈົ້າຈຶ່ງບໍ່ມີສິດທີ່ຈະເບິ່ງຂ້າມໄລຍະເວລາແຫ່ງຄຳພະຍາກອນ.” (ບຼິສ, ໜ້າ 75). {GC 324.2}

## {GC 324.3}

ຄໍາພະຍາກອນທີ່ເບິ່ງຄືວ່າຈະເປີດເຜີຍເວລາແຫ່ງການສະດັດກັບມາຄັ້ງທີສອງຂອງພຣະຄຣິສທີ່ຈະແຈ້ງທີ່ສຸດແມ່ນດານີເອນ 8:14 ທີ່ວ່າ:<!-- #segment-separator --> “ຢູ່ນານ 2,300 ວັນ ແລ້ວສະຖານບໍລິສຸດນັ້ນຈະໄດ້ຮັບການຊຳລະ.” (TKJV)<!-- #segment-separator -->ເມື່ອມິນເລີໃຊ້ຫຼັກການຂອງການຕີຄວາມທີ່ໃຫ້ພຣະຄຳພີອະທິບາຍມັນເອງ, ເພິ່ນຈຶ່ງພົບວ່າ ວັນໜຶ່ງໃນຄຳພະຍາກອນມີຄວາມໝາຍເທົ່າກັບໜຶ່ງປີ (ຈົດບັນຊີ 14:34; ເອເຊກຽນ 4:6); ສະນັ້ນ 2,300 ວັນໃນຄຳພະຍາກອນຈຶ່ງເທົ່າກັບ 2,300 ປີ, ເຊິ່ງດົນກວ່າໄລຍະເວລາທີ່ກຳນົດໃຫ້ກັບຊົນຊາດຢິວ, ດ້ວຍເຫດນີ້, ຈຶ່ງບໍ່ແມ່ນສະຖານບໍລິສຸດຂອງຄົນຢິວ.<!-- #segment-separator -->ມິນເລີເຂົ້າໃຈເໝືອນຄົນທົ່ວໄປໃນເວລານັ້ນວ່າ ໃນຍຸກສະໄໝຄຣິສຕຽນ ໂລກນີ້ຄືສະຖານບໍລິສຸດ, ສະນັ້ນເພິ່ນຈຶ່ງເຂົ້າໃຈວ່າການຊຳລະສະຖານບໍລິສຸດໃນດານີເອນ 8:14 ຕ້ອງແມ່ນການຊຳລະໂລກດ້ວຍໄຟເມື່ອພຣະຄຣິສສະເດັດກັບມາ.<!-- #segment-separator -->ເພິ່ນສະຫຼຸບວ່າ, ຫາກເປັນເຊັ່ນນັ້ນ, ຖ້າສາມາດຄົ້ນຫາຈຸດເລີ່ມຕົ້ນຂອງເວລາ 2,300 ວັນ, ກໍຈະສາມາດຄຳນວນເວລາຂອງການສະເດັດກັບມາຢ່າງງ່າຍດາຍ.<!-- #segment-separator -->ນັ້ນຈະເປັນການສິ້ນສຸດທີ່ສຳຄັນຍິ່ງໃຫຍ່ທີ່ສຸດ ເມື່ອສະພາບປະຈຸບັນ “ດ້ວຍຄວາມຫຍິ່ງທະນົງຕົວ, ຄວາມບ້າອຳນາດ, ການເນັ້ນຄວາມສວຍຫຼູພາຍນອກຢ່າງໄຮ້ສາລະ, ຄວາມຊົ່ວ ແລະ ການບີບບັງຄັບທັງຫຼາຍທັງມວນຈະສິ້ນສຸດລົງ,” ຄືເວລາເມື່ອຄຳສາບແຊ່ງ “ຈະຖືກປົດອອກຈາກແຜ່ນດິນໂລກ, ຄວາມຕາຍຈະຖືກທຳລາຍ ແລະ ຜູ້ຮັບໃຊ້ຂອງພຣະເຈົ້າຈະຮັບບຳເໜັດລັງວັນ ຄືພວກຜູ້ເຜີຍພຣະທຳ, ຜູ້ບໍລິສຸດຂອງພຣະເຈົ້າ ແລະ ບັນດາຄົນທັງຫຼາຍທີ່ຢຳເກງພຣະນາມຂອງພຣະອົງ, ທັງຈະທຳລາຍຄົນທັງຫຼາຍທີ່ທຳທຳລາຍໂລກ.” (ບຼິສ, ໜ້າ 76). {GC 324.3}

## {GC 325.1}

ມິນເລີຈຶ່ງຕັ້ງໃຈສຶກສາຄົ້ນຄວ້າຄຳພະຍາກອນຫຼາຍຂຶ້ນດ້ວຍຄວາມກະຕືລືລົ້ນທີ່ເລິກຊຶ້ງ, ບາງຄັ້ງກໍສຶກສາຕະຫຼອດທັງຄືນ, ບາງຄັ້ງກໍຄົ້ນຄວ້າທັງວັນ ເພາະເພິ່ນເຫັນວ່າເລື່ອງດັ່ງກ່າວສຳຄັນທີ່ສຸດ ຈຶ່ງສຸມໃສ່ກຳລັງທັງໝົດໃນເລື່ອງນີ້ເລື່ອງດຽວ.<!-- #segment-separator -->ໃນພຣະທຳດານີເອນບົດທີ 8 ເພິ່ນບໍ່ສາມາດຊອກຫາຈຸດເລີ່ມຕົ້ນຂອງເວລາ 2,300 ວັນ; ທູດສະຫວັນຄັບຣີເອນ, ເຖິງແມ່ນໄດ້ຮັບບັນຊາໃຫ້ອະທິບາຍຄວາມໝາຍຂອງນິມິດນັ້ນແກ່ດານີເອນ, ແຕ່ເພິ່ນໄດ້ແຕ່ອະທິບາຍພຽງບາງສ່ວນເທົ່ານັ້ນ.<!-- #segment-separator -->ເມື່ອດານີເອນເຫັນເຖິງການຂົ່ມເຫັງທີ່ຮ້າຍກາດທີ່ຈະເກີດຂຶ້ນກັບຄຣິສຕະຈັກ, ເພິ່ນໝົດແຮງກຳລັງໄປເລີຍ.<!-- #segment-separator -->ເພິ່ນບໍ່ສາມາດທົນຕໍ່ໄປໄດ້, ທູດສະຫວັນຈຶ່ງປະເພິ່ນໄປຊົ່ວໄລຍະໜຶ່ງ.<!-- #segment-separator -->ດານີເອນ “ກຸ້ມໃຈຫຼາຍ ແລະ ເຈັບປ່ວຍຢູ່ເປັນເວລາຫຼາຍວັນ.” ເພິ່ນກ່າວວ່າ: “ຂ້າພະເຈົ້າຍັງງຶດງໍ້ ແລະ ບໍ່ເຂົ້າໃຈໃນນິມິດນັ້ນ.” {GC 325.1}

## {GC 325.2}

ແຕ່ພຣະເຈົ້າຊົງ(ຮັບສັ່ງ/ມອບໝາຍ)ແກ່ທູດສະຫວັນຂອງພຣະອົງວ່າ.<!-- #segment-separator --> “ຈົ່ງອະທິບາຍຄວາມໝາຍຂອງສິ່ງທີ່ລາວໄດ້ເຫັນນັ້ນ ໃຫ້ລາວຮູ້ແດ.”<!-- #segment-separator -->ການມອບໝາຍດັ່ງກ່າວຈະຕ້ອງເຮັດໃຫ້ສໍາເລັດ.<!-- #segment-separator -->ຕໍ່ມາທູດສະຫວັນຈຶ່ງກັບມາເພື່ອເຮັດຕາມທີ່ໄດ້ຮັບມອບໝາຍ ແລະ ກ່າວແກ່ດານີເອນວ່າ:<!-- #segment-separator --> “ບັດນີ້ຂ້າພະເຈົ້າອອກມາ ເພື່ອຈະໃຫ້ປັນຍາ ແລະ ຄວາມເຂົ້າໃຈແກ່ທ່ານ.” “ເພາະສະນັ້ນຈົ່ງເຂົ້າໃຈພຣະບັນຊານັ້ນ ແລະ ພິຈາລະນານິມິດນັ້ນ.” (ດານີເອນ 8:27, 16; 9:22 TKJV, 23 TKJV, 25–27).<!-- #segment-separator -->ມີປະເດັນສຳຄົນຢູ່ຢ່າງໜຶ່ງໃນເລື່ອງນິມິດຂອງດານິເອນບົດທີ 8 ທີ່ຍັງບໍ່ໄດ້ຮັບການອິທະບາຍ, ຄືໄລຍະເວລາ 2,300 ວັນ; ສະນັ້ນເມື່ອຄັບຣີເອນສືບຕໍ່ການອະທິບາຍ ເພິ່ນເນັ້ນເລື່ອງເວລາຫຼາຍທີ່ສຸດ ໂດຍກ່າວວ່າ: {GC 325.2}

## {GC 326.1}

“ມີ 70 ອາທິດກຳນົດໄວ້ສຳລັບຊົນຊາດຂອງທ່ານ ແລະ ນະຄອນບໍລິສຸດຂອງທ່ານ ....<!-- #segment-separator -->ເພາະສະນັ້ນຈົ່ງຊາບ ແລະ ຂົ້າໃຈວ່າ ນັບຕັ້ງແຕ່ການທີ່ພຣະບັນຊານັ້ນອອກໄປໃຫ້ສ້າງນະຄອນເຢຣູຊາເລັມຂຶ້ນໃໝ່ ຈົນເຖິງສະໄໝພຣະເມຊີອາຜູ້ເປັນປະມຸກ ກໍເປັນເວລາ 7 ອາທິດ ແລະ ເປັນເວລາ 62 ອາທິດ ແລະ ຖະໜົນຈະຖືກສ້າງຂຶ້ນພ້ອມດ້ວຍກຳແພງເມືອງ ແຕ່ໃນຍຸກລຳບາກ.<!-- #segment-separator -->ຫຼັງຈາກ 62 ອາທິດແລ້ວ ພຣະເມຊີອາກໍຈະຖືກຕັດອອກ ແຕ່ບໍ່ແມ່ນເພື່ອຕົວເພິ່ນເອງ...<!-- #segment-separator -->ເພິ່ນຈະຍືນຍັນພັນທະສັນຍາກັບຄົນຫຼວງຫຼາຍຢູ່ 1 ອາທິດ ແລະ ໃນລະຫວ່າງກາງອາທິດນັ້ນ ເພິ່ນຈະກະທຳໃຫ້ການຖວາຍສັດບູຊາ ແລະ ເຄື່ອງບູຊາອື່ນໆ ຢຸດໄປ.” (ດານີເອນ 9:24–27 TKJV) {GC 326.1}

## {GC 326.2}

ທູດສະຫວັນອົງນັ້ນຖືກສົ່ງໄປຫາດານຽນໂດຍມີຈຸດປະສົງທີ່ຈະອະທິບາຍປະເດັນທີ່ເພິ່ນບໍ່ເຂົ້າໃຈຂອງບົດທີ 8 ຄືຂໍ້ຄວາມທີ່ກ່າວເຖິງໄລຍະເວລາວ່າ “ຢູ່ນານ 2,300 ວັນ ແລ້ວສະຖານບໍລິສຸດນັ້ນຈະໄດ້ຮັບການຊຳລະ.”<!-- #segment-separator -->ຫຼັງຈາກທີ່ຮຽກຮ້ອງໃຫ້ດານີເອນ “ຈົ່ງເຂົ້າໃຈພຣະບັນຊານັ້ນ ແລະ ພິຈາລະນານິມິດນັ້ນ,” ຄໍາທໍາອິດຂອງທູດສະຫວັນແມ່ນ:<!-- #segment-separator -->"ເຈັດສິບອາທິດຖືກກໍານົດໄວ້ເທິງຜູ້ຄົນຂອງເຈົ້າແລະຢູ່ໃນເມືອງບໍລິສຸດຂອງເຈົ້າ."<!-- #segment-separator -->ຄຳວ່າ “ຖືກກຳນົດ” ແປຕົງຕົວຄື “ຖືຕັດອອກ.”<!-- #segment-separator -->ທູດສະຫວັນກ່າວວ່າ 70 ອາທິດ ຄື 490 ປີ ຖືກຕັດອອກໃຫ້ຊົນຊາດຢິວໂດຍສະເພາະ.<!-- #segment-separator -->ແຕ່ວ່າມັນຖືກຕັດອອກຈາກສິດໃດ?<!-- #segment-separator -->ເນື່ອງຈາກວ່າ 2,300 ວັນເປັນໄລຍະເວລາດຽວທີ່ກ່າວເຖິງໃນບົດທີ 8, ສະນັ້ນ 70 ອາທິດແມ່ນຕ້ອງຖືກຕັດອອກຈາກເວລາດັ່ງກ່າວ, ກ່າວສະຫຼຸບຄື 70 ອາທິດຕ້ອງແມ່ນສ່ວນໜຶ່ງຂອງ 2,300 ວັນ ແລະ 2 ໄລຍະເວລານີ້ຕ້ອງເລີ່ມຕົ້ນພ້ອມກັນ.<!-- #segment-separator -->ທູດສະຫວັນບອກວ່າ 70 ອາທິດເລິ່ມຕົ້ນເມື່ອມີຄຳສົ່ງໃຫ້ສ້າງນະຄອນເຢຣູຊາເລັມຂຶ້ນໃໝ.<!-- #segment-separator -->ຖ້າຫາກວ່າສາມາດຄົ້ນຫາວັນທີຄຳສັ່ງດັ່ງກ່າວຖືກປະກາດອອກມາ ກໍຈະຮູ້ເວລາທີ່ 2,300 ວັນເລີ່ມຕົ້ນຂຶ້ນ. {GC 326.2}

## {GC 326.3}

ຄຳສັ່ງດັ່ງກ່າວປາກົດຢູ່ໃນພຣະທຳເອຊະຣາບົດທີ 7:12–26.<!-- #segment-separator -->ອາກຕາເຊເຊັດຜູ້ເປັນກະສັດຂອງເປີເຊຍໄດ້ອອກຄຳສັ່ງທີ່ຄົບຖ້ວນສົມບູນທີ່ສຸດເມື່ອປີ ກ.ຄ.ສ. 457.<!-- #segment-separator -->ແຕ່ໃນເອຊະຣາ 6:14 ຂຽນໄວ້ວ່າ: ພຣະວິຫານຂອງພຣະເຈົ້າໄດ້ຖືກສ້າງຂຶ້ນມາ ຕາມຄຳສັ່ງຂອງ “ບັນດາຈັກກະພັດແຫ່ງເປີເຊຍ ຄື: ໄຊຣັດ, ດາຣິອຸດ ແລະ ອາກຕາເຊເຊັດ.”<!-- #segment-separator -->ໃນກະສັດສາມອົງນີ້, ອົງໜຶ່ງເລີ່ມຕົ້ນການປະກາດ, ອີກອົງໜຶ່ງໄດ້ຢືນຢັນເຖິງຄຳປະກາດນັ້ນ ແລະ ອົງສຸດທ້າຍກໍໃຫ້ຄຳປະກາດນັ້ນສົມບູນຕາມທີ່ຄຳພະຍາກອນຕ້ອງການ ຈຶ່ງເປັນຈຸດເລີ່ມຕົ້ນຂອງໄລຍະເວລາ 2,000 ປີ.<!-- #segment-separator -->ເມື່ອເອົາເວລາທີ່ຄຳສັ່ງປະກາດອອກມາຢ່າງສົມບູນ ຄືປີ 457 ກ.ຄ.ສ. ເປັນເຈຸດເລີ່ມຕົ້ນກໍປາກົດວ່າລາຍລະອຽດຂອງຄຳພະຍາກອນທີ່ກ່ຽວຂ້ອງກັບ 70 ອາທິດກໍສຳເລັດຄົບຖ້ວນຕາມທີ່ລະບຸໄວ້. {GC 326.3}

## {GC 327.1}

“ນັບຕັ້ງແຕ່ການທີ່ພຣະບັນຊານັ້ນອອກໄປໃຫ້ສ້າງນະຄອນເຢຣູຊາເລັມຂຶ້ນໃໝ່ ຈົນເຖິງສະໄໝພຣະເມຊີອາຜູ້ເປັນປະມຸກ ກໍເປັນເວລາ 7 ອາທິດ ແລະ ເປັນເວລາ 62 ອາທິດ,” ຮວມກັນແມ່ນ 69 ອາທິດ ຫຼືວ່າ 483 ປີ.<!-- #segment-separator -->ຄໍາສັ່ງຂອງຈັກກະພັດອາກຕາເຊເຊັດມີຜົນບັງຄັບໃຊ້ໃນລະດູໃບໄມ້ຫຼົ່ນຂອງປີ ກ.ຄ.ສ. 457.<!-- #segment-separator -->ນັບແຕ່ເວລານັ້ນມາ 483 ປີ ຈຶ່ງຮອດລະດູໃບໄມ້ຫຼົ່ນຂອງປີ ກ.ຄ.ສ. 27.<!-- #segment-separator -->ໃນເວລາດັ່ງກ່າວຄຳພະຍາກອນນີ້ຈຶ່ງສຳເລັດ.<!-- #segment-separator -->ຄໍາວ່າ “ພຣະເມຊີອາ” ໝາຍເຖິງ “ຜູ້ຖືກເຈີມ.”<!-- #segment-separator -->ໃນລະດູໃບໄມ້ຫຼົ່ນ ຂອງປີ ຄ.ສ. 27 ພຣະຄຣິສໄດ້ຮັບບັບຕິສະມາໂດຍມືຂອງໂຢຮັນ ແລະ ໄດ້ຮັບການເຈີມດ້ວຍພຣະວິນຍານບໍລິສຸດ.<!-- #segment-separator -->ອັກຄະສາວົກເປໂຕເປັນພະຍານວ່າ: “ພຣະເຈົ້າຊົງເຈີມຕັ້ງພຣະເຢຊູແຫ່ງນາຊາເຣັດດ້ວຍພຣະວິນຍານບໍລິສຸດ ແລະ ດ້ວຍຣິດທານຸພາບ.” (ກິດຈະການ 10:38 TNCV).<!-- #segment-separator -->ພຣະຜູ້ຊ່ວຍໃຫ້ລອດເອງຊົງກ່າວວ່າ:<!-- #segment-separator --> “ພຣະວິນຍານແຫ່ງອົງພຣະຜູ້ເປັນເຈົ້າສະຖິດຢູ່ເທິງຂ້າພະເຈົ້າ ເພາະວ່າພຣະອົງໄດ້ຊົງເຈີມຕັ້ງຂ້າພະເຈົ້າໄວ້ໃຫ້ປະກາດຂ່າວປະເສີດແກ່ຄົນຍາກຈົນ.” (ລູກາ 4:18).<!-- #segment-separator -->ຫຼັງຈາກການຮັບບັບຕິສະມາພຣະອົງສະເດັດເຂົ້າໄປໃນແຂວງຄາລີເລ ແລະ ປະກາດຂ່າວປະເສີດແຜ່ນດິນຂອງພຣະເຈົ້າວ່າ: “ເວລາທີ່ກຳນົດມາເຖິງແລ້ວ ແລະ.” (ມາລະໂກ 1:14, 15. {GC 327.1}

## {GC 327.2}

“ເພິ່ນຈະຍືນຍັນພັນທະສັນຍາກັບຄົນຫຼວງຫຼາຍຢູ່ 1 ອາທິດ.”<!-- #segment-separator --> “1 ອາທິດ” ທີ່ວ່ານັ້ນ ແມ່ນອາທິດສຸດທ້າຍຂອງ 70 ອາທິດ ຄື 7 ປີສຸດທ້າຍທີ່ກຳນົດໃຫ້ຊົນຊາດຢິວ.<!-- #segment-separator -->7 ປີ ນີ້ ແມ່ນ ຄ.ສ. 27 ເຖິງ ຄ.ສ. 34, ໃນໄລຍະເບື້ອງຕົ້ນພຣະຄຣິສຊົງປະກາດຂ່າວປະເສີດດ້ວຍພຣະອົງເອງ ເພື່ອເຊີນຊວນຊາວຢິວໂດຍສະເພາະ ແລະ ຕໍ່ມາໃນໄລຍະຫຼັງພວກສາວົກຂອງພຣະອົງກໍສານຕໍ່ການປະກາດດັ່ງກ່າວ.<!-- #segment-separator -->ໃນຂະນະທີ່ພວກອັກຄະສາວົກອອກໄປປະກາດຂ່າວສານອັນໜ້າຍິນດີນັ້ນ ພຣະຜູ້ຊ່ວຍໃຫ້ລອດຊົງສັ່ງໄວ້ວ່າ:<!-- #segment-separator --> “ຢ່າໄປໃນທາງຂອງພວກຕ່າງຊາກ ຫຼືຢ່າເຂົ້າໄປໃນເມືອງຂອງຊາວຊາມາເຣຍ ແຕ່ຈົ່ງໄປຫາຝູງແກະທີ່ເສຍແຫ່ງປະຊາຊົນຂອງຊາດອິດສະຣາເອນ.” (ມັດທາຍ 10:5, 6). {GC 327.2}

## {GC 327.3}

“ໃນລະຫວ່າງກາງອາທິດນັ້ນ ເພິ່ນຈະກະທຳໃຫ້ການຖວາຍສັດບູຊາ ແລະ ເຄື່ອງບູຊາອື່ນໆ ຢຸດໄປ.”<!-- #segment-separator -->ໃນ ຄ.ສ. 31, 3 ປີເຄິ່ງຫຼັງຈາກພຣະອົງໄດ້ຮັບບັບຕິສະມາ, ອົງພຣະຜູ້ເປັນເຈົ້າຂອງພວກເຮົາຖືກຄຶງໄວ້ເທິງໄມ້ກາງແຂນ.<!-- #segment-separator -->ການສະຫຼະອັນໃຫຍ່ຫຼວງທີ່ພູເຂົາຄານວາຣີນັ້ນ ເປັນການສິ້ນສຸດຂອງລະບົບການຖວາຍບູຊາທີ່ເຄີຍ(ສຸມໃສ່/ຊີ້)ມາຕະຫຼອດ 4,000 ປີໄປຍັງລູກແກະຂອງພຣະເຈົ້າ.<!-- #segment-separator -->ໃນຄາວນັ້ນຮູບເງົາສັນຍາລັກໄດ້ສຳເລັດເປັນຈິງ, ສະນັ້ນ ລະບົບການຖວາຍບູຊາທັງໝົດຈຶ່ງສິ້ນສຸດລົງພຽງເທົ່ານັ້ນ. {GC 327.3}

## {GC 328.1}

70 ອາທິດ ຫຼື 490 ປີ ທີ່ກຳນົດໃຫ້ຊົນຊາດຢິວໂດຍສະເພາະໄດ້ສິ້ນສຸດລົງຕາມທີ່ກ່າວມາແລ້ວໃນ ຄ.ສ. 34.<!-- #segment-separator -->ໃນເວລານັ້ນ, ສະພາຊັນເຮດຣິນຂອງຊາວຢິວໄດ້ລົງມືປະຫານຊີວິດຊະເຕຟາໂນ ແລະ ຂົ່ມເຫັງຄົນທັງຫຼາຍທີ່ຕິດຕາມພຣະຄຣິສ, ຈຶ່ງເປັນການຢືນຢັນວ່າ ຊົນຊາດຢິວໄດ້ປະຕິເສດຂ່າວປະເສີດ.<!-- #segment-separator -->ຕັ້ງແຕ່ນັ້ນມາ, ຂ່າວສານເລື່ອງຄວາມລອດບໍ່ໄດ້ຖືກຈໍາກັດໄວ້ກັບຊົນຊາດທີ່ຊົງເລືອກໄວ້ພຽງຊາດດຽວ ແຕ່ໄດ້ຖືກປະກາດໄປທົ່ວໂລກ.<!-- #segment-separator -->ພວກສາວົກທີ່ຕ້ອງໜີອອກຈາກນະຄອນເຢຣູຊາເລັມຍ້ອນການຖືກຂົ່ມເຫັງ “ຕ່າງກໍໄດ້ປະກາດຂ່າວປະເສີດຕາມບ່ອນຕ່າງໆ. ຝ່າຍ​ຟີລິບ​ໄດ້​ໄປ​ທີ່​ເມືອງ​ໃຫຍ່ ໃນ​ແຂວງ​ຊາມາເຣຍ ແລະ​ປະກາດ​ເລື່ອງ​ພຣະຄຣິດ​ໃນ​ທີ່ນັ້ນ.” <!-- #segment-separator -->ພຣະເຈົ້າຊົງນຳໃຫ້ເປໂຕອະທິບາຍຂ່າວປະເສີດໃຫໂກເນລີໂອຜູ້ຢຳເກງພຣະເຈົ້າ ແລະ ເປັນນາຍຮ້ອຍທີ່ເມືອງເມືອງກາຍຊາເຣຍ; ສ່ວນໂປໂລຜູ້ຫ້າວຫັນນັ້ນໄດ້ຮັບເຊື່ອໃນພຣະຄຣິສ ແລະ ຖືກສົ່ງໄປໄກເພື່ອປະກາດຂ່າວອັນໜ້າຍິນດີແກ່ຄົນຕ່າງຊາດ. (ກິດຈະການ 8:4, 5; 22:21). {GC 328.1}

## {GC 328.2}

ພວກເຮົາຈະເຫັນໄດ້ວ່າ, ລາຍລະອຽດທຸກປະການຂອງຄໍາພະຍາກອນເລື່ອງ 70 ອາທິດໄດ້ສຳເລັດຕາມທີ່ທຳນວາຍໄວ້ຢ່າງໜ້າປະທັບໃຈ; ນອກຈາກນັ້ນ ມີການລະບຸໄວ້ຢ່າງແນ່ນອນວ່າ 70 ອາທິດດັ່ງກ່າວໄດ້ເລີ່ມຕົ້ນໃນປີ ກ.ຄ.ສ. 457 ແລະ ສິ້ນສຸດລົງໃນປີ ຄ.ສ. 34.<!-- #segment-separator -->ຈາກຂໍ້ມູນນີ້ກໍບໍ່ຍາກທີ່ຈະຄຳນວນເວລາສິ້ນສຸດຂອງ 2,300 ວັນ.<!-- #segment-separator -->70 ອາທິດ ຫຼື 490 ວັນ ຖືກຕັດອອກຈາກ 2300, ສະນັ້ນຍັງເຫຼືອອີກ 1810 ວັນ.<!-- #segment-separator -->ສະແດງວ່າ, ຫຼັງຈາກ 490 ວັນ ກໍຍັງຕ້ອງມີອີກ 1810 ວັນຄຳພະຍາກອນເຖິງຈະສຳເລັດ.<!-- #segment-separator -->ຈາກ ຄ.ສ. 34 ບວກອີກ 1,810 ປີກໍມາເຖິງ ຄ.ສ. 1844.<!-- #segment-separator -->ດັ່ງນັ້ນ 2300 ວັນຂອງດານີເອນ 8:14 ຈຶ່ງສິ້ນສຸດລົງໃນປີ ຄ.ສ. 1844.<!-- #segment-separator -->ເມື່ອສິ້ນສຸດໄລຍະເວລາອັນຍາວນານຕາມຄຳພະຍາກອນແລ້ວ ທູດສະຫວັນຂອງພຣະເຈົ້າໄດ້ກ່າວວ່າ, “ສະຖານບໍລິສຸດນັ້ນຈະໄດ້ຮັບການຊຳລະ.”<!-- #segment-separator -->ໃນສະໄໝນັ້ນຄົນທົ່ວໄປເກືອບທັງໝົດເຊື່ອວ່າ ການຊຳລະສະຖານບໍລິສຸດຈະເກີດຂຶ້ນເມື່ອພຣະເຢຊູສະເດັດກັບມາ ແລະ ຈາກຄຳພະຍາກອນທີ່ກ່າວມານີ້ກໍສາມາດລະບຸເວລາຢ່າງແນ່ນອນວ່າການຊຳລະສະຖານບໍລິສຸດຈະເກີດຂຶ້ນເມື່ອໃດ. {GC 328.2}

## {GC 328.3}

ໃນເບື້ອງຕົ້ນມິນເລີ ແລະ ເພື່ອນຮ່ວມງານຂອງເພິ່ນເຊື່ອວ່າ 2,300 ວັນຈະສິ້ນສຸດລົງໃນລະດູໃບໄມ້ປົ່ງປີ ຄ.ສ. 1844, ແຕ່ໃນຄວາມເປັນຈິງຄໍາພະຍາກອນໝາຍເຖິງລະດູໃບໄມ້ຫຼົ່ນຂອງປີນັ້ນ.<!-- #segment-separator -->ຄວາມຜິດພາດໃນປະເດັນນີ້ໄດ້ສ້າງຄວາມຜິດຫວັງ ແລະ ຄວາມສັບສົນສຳລັບຄົນເຫຼົ່ານັ້ນທີ່ຟັນທົງວ່າ ການສະເດັດມາຂອງພຣະຄຣິສຈະມາໃນລະດູໃບໄມ້ປົ່ງໃນປີດັ່ງກ່າວ.<!-- #segment-separator -->ແຕ່ສິ່ງນີ້ບໍ່ໄດ້ກະທົບຕໍ່ຫຼັກຖານເລີຍວ່າ 2,300 ວັນຕ້ອງສິ້ນສຸດລົງໃນປີ ຄ.ສ. 1844 ແລະ ການຊໍາລະສະຖານບໍລິສຸດຈະຕ້ອງເກີດຂຶ້ນໃນເວລານັ້ນ ອັນເປັນເຫດການທີ່ສຳຄັນຍິ່ງໃຫຍ່. {GC 328.3}

## {GC 329.1}

ເມື່ອມິນເລີເລິ່ມສຶກສາພຣະຄຳພີເພື່ອພິສູດວ່າເປັນການເປີດເຜີຍຈາກພຣະເຈົ້າ, ເພິ່ນບໍ່ໄດ້ຄາດຄິດເລີຍວ່າເພິ່ນຈະມາເຖິງຂໍ້ສະຫຼຸບຕາມທີ່ເປັນຢູ່ໃນເວລານັ້ນ.<!-- #segment-separator -->ເພິ່ນເກືອບຈະບໍ່ເຊື່ອຜົນທີ່ໄດ້ຈາກການຄົ້ນຄວ້າ.<!-- #segment-separator -->ແຕ່ຫຼັກຖານຂອງພຣະຄໍາພີແມ່ນມີນ້ຳໜັກ ແລະ ຈະແຈ້ງທີ່ສຸດຈົນເພິ່ນບໍ່ສາມາດປະຖິ້ມໄດ້. {GC 329.1}

## {GC 329.2}

ເພິ່ນໄດ້ໃຊ້ເວລາ 2 ປີໃນການສຶກສາພຣະຄຳພີ; ພໍເຖິງປີ 1818, ເພິ່ນມາເຖິງຂໍ້ສະຫຼຸບທີ່ເຊື່ອໝັ້ນວ່າ ອີກປະມານ 25 ປີ ພຣະຄຣິສຈະສະເດັດມາປາກົດເພື່ອຊົງໄຖ່ບັນດາໄພ່ພົນຂອງພຣະອົງ.<!-- #segment-separator -->ມິນເລີກ່າວວ່າ, “ຂ້າພະເຈົ້າບໍ່ຈໍາເປັນຕ້ອງເວົ້າເຖິງຄວາມປິຕິຍິນດີທີ່ເຕັມຫົວໃຈເມື່ອເຫັນວ່າ ການສະເດັດກັບມາຂອງພຣະອົງໃກ້ເຂົ້າມາແລ້ວ ແລະ ບໍ່ຕ້ອງເວົ້າເຖິງຄວາມປາຖະໜາອັນສຸດເຊິ້ງທີ່ຢາກມີສ່ວນຮ່ວມກັບຄວາມສຸກແສນຍິນດີຂອງຄົນເຫຼົ່ານັ້ນທີ່ຈະໄດ້ຮັບການຊົງໄຖ່.<!-- #segment-separator -->ເວລານັ້ນພຣະຄຳພີໄດ້ກາຍເປັນໜັງສືເຫຼັ້ມໃໝ່ສຳລັບຂ້າພະເຈົ້າ.<!-- #segment-separator -->ທຸກຢ່າງສົມເຫັດສົມຜົນຢ່າງໜ້າປະທັບໃຈຈົນອ່ານເທົ່າໃດກໍບໍ່ອິ່ມ; ທຸກສິ່ງທີ່ເຄີຍມືດມົວ, ລຶກລັບ, ຫຼື ປິດບັງໄວ້ໃນພຣະຄຳພີໄດ້ກາຍເປັນຄວາມກະຈ່າງ ຍ້ອນແສງແຫ່ງຄວາມຈິງທີ່ສ່ອງອອກມາໃນແຕ່ລະໜ້າ; ໂອ ້ ຄວາມຈິງອັນປະເສີດໄດ້ປາກົດຢ່າງສະຫວ່າງສະໄຫວໃຫ້ເຂົ້າພະເຈົ້າເຫັນ.<!-- #segment-separator -->ຂໍ້ຄວາມໃນພຣະຄຳພີທີ່ຂ້າພະເຈົ້າເຄີຍຮູ້ສຶກວ່າມີຄວາມຂັດແຍ້ງກັນກໍໝົດໄປ ແລະ ເຖິງແມ່ນວ່າ ມີຫຼາຍຕອນທີ່ຂ້າພະເຈົ້າຮູ້ສຶກວ່າຍັງເຂົ້າໃຈບໍ່ໝົດ ແຕ່ເນື່ອງຈາກແສງສະຫວ່າງອັນເຈີດຈ້າຂອງພຣະຄຳພີທີ່ສ່ອງເຂົ້າມາໃນໃຈຂອງຂ້າພະເຈົ້າທີ່ເຄີຍມືດມົນນັ້ນ ຂ້າພະເຈົ້າຈຶ່ງຮູ້ສຶກວ່າມີຄວາມສຸກທີ່ສຸດໃນການສຶກສາພຣະຄຳພີ ເຊິ່ງກ່ອນໜ້ານັ້ນຂ້າພະເຈົ້າບໍ່ເຄີຍຄາດຄິດວ່າຄຳສອນຂອງພຣະຄຳພີຈະສາມາດໃຫ້ຄວາມສຸກໃນຂະໜາດນັ້ນໄດ້.” (ບຼິສ, ໜ້າ 76, 77). {GC 329.2}

## {GC 329.3}

“ໃນເມື່ອຂ້າພະເຈົ້າມີຄວາມເຊື່ອໝັ້ນວ່າ ເຫດການອັນສຳຄັນທີ່ພຣະຄຳພີທຳນວາຍໄວ້ກຳລັງຈະເກີດຂຶ້ນໃນບໍ່ຊ້າ ຂ້າພະເຈົ້າຈຶ່ງຮູ້ສຶກຢ່າງແຮງກ້າວ່າ ຂ້າພະເຈົ້າຕ້ອງຮັບຜິດຊອບຕໍ່ເອົາຫຼັກຖານຕ່າງໆ ທີ່ຂ້າພະເຈົ້າຮັບເຊື່ອນີ້ ແລະ ນຳໄປປະກາດໃຫ້ຊາວໂລກຮູ້.” (ບຼິສ, ໜ້າ 81).<!-- #segment-separator -->ເພິ່ນບໍ່ສາມາດຮູ້ສຶກເປັນຢ່າງອື່ນໄດ້ ນອກຈາກວ່າຕົນມີໜ້າທີ່ທີ່ຈະນຳເອົາຄວາມສະຫວ່າງທີ່ໄດ້ຮັບໄປປະກາດໃຫ້ຄົນອື່ນ.<!-- #segment-separator -->ເພິ່ນຄາດໝາຍວ່າຄົນທີ່ບໍ່ເຊື່ອໃນພຣະເຈົ້າຈະຕໍ່ຕ້ານເພີ່ນ ແຕ່ກໍໝັ້ນໃຈວ່າຄຣິສຕຽນທຸກຄົນຈະສະແດງຄວາມຍິນດີກັບຄວາມຫວັງທີ່ຈະພົບກັບພຣະຜູ້ຊ່ວຍໃຫ້ລອດທີ່ພວກເຂົາອ້າງວ່າຮັກນັ້ນ.<!-- #segment-separator -->ມີຢ່າງດຽວເທົ່ານັ້ນທີ່ເພິ່ນຮູ້ສຶກກັງວົນຢູ່ ຄືເພິ່ນຢ້ານວ່າພວກຄຣິສຕຽນຈະຮັບເອົາເລື່ອງການປົດປ່ອຍອັນຮຸ່ງເຫຼື້ອມທີ່ກຳລັງຈະເກີດຂຶ້ນນັ້ນດ້ວຍຄວາມຍິນດີຫຼາຍທີ່ສຸດ ຈົນມີຫຼາຍຄົນບໍ່ຍອມສຶກສາປຽບທຽບຂໍ້ພຣະຄຳພີທີ່ກ່ຽວຂ້ອງເທົ່າທີ່ຄວນ.<!-- #segment-separator -->ເພິ່ນຈຶ່ງລັງເລທີ່ຈະສອນເລື່ອງນີ້ ຢ້ານວ່າເພິ່ນມີຄວາມເຂົ້າໃຈຜິດ ແລະ ຈະນຳຄົນໃຫ້ຫຼົງທາງ.<!-- #segment-separator -->ເພິ່ນຈຶ່ງທົບທວນຫຼັກຖານຕ່າງໆ ທີ່ສະໜັບສະໜູນຂໍ້ສະຫຼຸບຂອງເພິ່ນ ແລະ ພິຈາລະນາຂໍ້ຫຍຸ້ງຍາກທຸກຢ່າງທີ່ຄິດໄດ້ດ້ວຍຄວາມລະມັດລະວັງ.<!-- #segment-separator -->ເພິ່ນພົບວ່າແສງສະຫວ່າງທີ່ສ່ອງອອກຈາກພຣະຄຳຂອງພຣະເຈົ້າໄດ້ຂະຈັດປັດເປົ່າຂໍ້ຄັດຄ້ານຕ່າງໆ ໃຫ້ຈາງຫາຍໄປ ເໝືອນດັ່ງເມກໝອກທີ່ອັນຕະທານຫາຍໄປເມື່ອແສງອະທິດສ່ອງມາ.<!-- #segment-separator -->ຫຼັງຈາກການໃຊ້ເວລາ 5 ປີໃນການທົບທວນດັ່ງກ່າວ ເພິ່ນມີຄວາມໝັ້ນໃຈຢ່າງເຕັມທີ່ວ່າຈຸດຢືນຂອງເພິ່ນນັ້ນຖືກຕ້ອງ. {GC 329.3}

## {GC 330.1}

ບັດນີ້ເພິ່ນມາຮູ້ສຶກຢ່າງແຮງກ້າວ່າ ຕົນມີໜ້າທີ່ທີ່ຈະປະກາດເລື່ອງທີ່ເພິ່ນເຊື່ອວ່າ ເປັນຄຳສອນອັນຈະແຈ້ງຂອງພຣະຄຳພີ.<!-- #segment-separator -->ມິນເລີກ່າວວ່າ “ເມື່ອຂ້າພະເຈົ້າກຳລັງເຮັດວຽກງານໃນແຕ່ລະວັນ ມີສຽງກ້ອງຢູ່ໃນຫູຕະຫຼອດເວລາວ່າ, ‘ຈົ່ງໄປເຕືອນຊາວໂລກເຖິງໄພອັນຕະລາຍຂອງພວກເຂົາ.’<!-- #segment-separator -->ມີຂໍ້ພຣະຄຳພີດັ່ງຢູ່ໃນໃຈເລື່ອຍໆ ວ່າ:<!-- #segment-separator --> ‘ຖ້າເຮົາປະກາດວ່າຄົນຊົ່ວຜູ້ໜຶ່ງກຳລັງຈະຕາຍ ແຕ່ເຈົ້າບໍ່ໄດ້ຕັກເຕືອນລາວໃຫ້ປ່ຽນທິດທາງເພື່ອຊ່ວຍຊີວິດຂອງຕົນໄວ້; ແລ້ວລາວກໍຈະຕາຍເສຍທັງໆ ທີ່ຍັງເປັນຄົນບາບຢູ່; ເຮົາຈະຖືວ່າການຕາຍຂອງຄົນນັ້ນ ເປັນຄວາມຮັບຜິດຊອບຂອງເຈົ້າ. <!-- #segment-separator -->ຖ້າເຈົ້າຕັກເຕືອນຄົນຊົ່ວຜູ້ໜຶ່ງ ແລະລາວບໍ່ເຊົາເຮັດບາບ ລາວກໍຈະຕາຍທັງໆ ທີ່ລາວຍັງເປັນຄົນບາບຢູ່, ແຕ່ເຈົ້າເອງຈະລອດຊີວິດ.’ (ເອເຊກຽນ 33:8, 9).<!-- #segment-separator -->ຂ້າພະເຈົ້າຮູ້ສຶກວ່າຖ້າຫາກຄົນຊົ່ວໄດ້ຮັບການເຕືອນຢ່າງມີປະສິດທິພາບ, ຈະມີຄົນຈໍານວນຫຼວງຫຼາຍກັບໃຈ ແລະ ຖ້າບໍ່ໄດ້ເຕືອນແລ້ວ ຂ້າພະເຈົ້າຈະຕ້ອງຮັບຜິດຊອບຕໍ່ຄວາມພິນາດຂອງພວກເຂົາ.” (ບຼິສ, ໜ້າ 92). {GC 330.1}

## {GC 330.2}

ເພິ່ນເລີ່ມສະເໜີຄວາມຄິດເຫັນເປັນການສ່ວນຕົວຕາມທີ່ມີໂອກາດ ແລະ ໃນຂະນະດຽວກັນກໍອະທິຖານຂໍໃຫ້ມີສາສະໜາຈານຄົນໃດຄົນໜຶ່ງມາເຫັນຄວາມສຳຄັນ ແລະ ອຸທິດຕົນເພື່ອການປະກາດເລື່ອງດັ່ງກ່າວ.<!-- #segment-separator -->ແຕ່ເພີາຍບໍ່ສາມາດຍົກເລີກຄວາມສຳນຶກໃນໃຈວ່າເພິ່ນເອງມີໜ້າທີ່ໃນການເຕືອນຄົນອື່ນ.<!-- #segment-separator -->ຖ້ອຍຄໍາເດິມຍັງຄົງກ້ອງຢູ່ໃນໃຈເລື່ອຍໆ ວ່າ:<!-- #segment-separator --> “ຈົ່ງໄປບອກໃຫ້ຊາວໂລກຮູ້; ເລືອດຂອງພວກເຂົານັ້ນເຮົາຈະຮຽກຮ້ອງຈາກມືຂອງເຈົ້າ.”<!-- #segment-separator -->ມິນເລີລໍຖ້າເປັນເວລາ 9 ປີ ໂດຍພາລະອັນໜັກໜ່ວງນັ້ນກົດທັບຢູ່ທີ່ຫົວໃຈ ຈົນໃນປີ ຄ.ສ. 1831 ເພິ່ນປະກາດເຫດຜົນແຫ່ງຄວາມເຊື່ອຂອງຕົນໃນທີ່ສານະລະເປັ່ນຄັ້ງທໍາອິດ. {GC 330.2}

## {GC 331.1}

ເໝືອນດັ່ງເອລີຊາທີ່ພຣະເຈົ້າຊົງຮຽກເອີ້ນຈາກການໄຖນາ, ເພື່ອອຸທິດຕົນຕາມຕຳແໜ່ງໜ້າທີ່ຂອງຜູ້ເຜີຍພຣະທຳ, ວິນລຽມ ມິນເລີກໍ້ຖືກຮຽກເອີ້ນໃຫ້ປະຄັນໄຖໄປ ເພື່ອອະທິບາຍຄວາມລີ້ລັບແຫ່ງອານາຈັກຂອງພຣະເຈົ້າ.<!-- #segment-separator -->ເພິ່ນເລີ່ມວຽກງານດັ່ງກ່າວດ້ວຍອາການຕົວສັ່ນ ແລະ ໄດ້ນຳຜູ້ຟັງທັງຫຼາຍຕາມໄລຍະຕ່າງໆຂອງຄຳພະຍາກອນຈົນເຖິງການສະເດັດມາຄັ້ງທີ 2 ຂອງພຣະຄຣິສ.<!-- #segment-separator -->ທຸກຄັ້ງທີ່ອອກໄປປະກາດກໍໄດ້ຮັບການເສີມກຳລັງ ແລະ ໄດ້ເພິ່ມກຳລັງໃຈໃຫ້ຫຼາຍຂຶ້ນ ເມື່ອເພິ່ນເຫັນຄົນທັງຫຼາຍສົນໃຈໃນຄຳສອນຂອງເພິ່ນ. {GC 331.1}

## {GC 331.2}

ມີແຕ່ການຂໍຮ້ອງຂອງພີ່ນ້ອງເທົ່ານັ້ນທີ່ເຮັດໃຫ້ມິນເລີຍອມແປ່ງປັນຄວາມຄິດເຫັນຂອງຕົນໃຫ້ກັບຄົນທົ່ວໄປ, ເພາະເພິ່ນຮູ້ສຶກວ່ານັ້ນແມ່ນການຮຽກເອີ້ນຂອງພຣະເຈົ້າ.<!-- #segment-separator -->ຕອນນັ້ນເພິ່ນອາຍຸ 50 ປ, ບໍ່ຄຸ້ນເຄີຍກັບການປາໄສ ແລະ ມີຄວາມຮູ້ສຶກວ່າບໍ່ຕົນເໝາະສົມກັບວຽກງານທີ່ຢູ່ຕໍ່ໜ້າເພິ່ນ.<!-- #segment-separator -->ແຕ່ການປະກາດຂອງເພິ່ນໄດ້ຮັບພຣະພອນຕັ້ງແຕ່ເລີ່ມຕົ້ນ ເຊິ່ງເຫັນໄດ້ຈາກຄົນຈຳນວນຫຼາຍທີ່ກັບໃຈຮັບຄວາມລອດ.<!-- #segment-separator -->ຄໍາປາໄສຄັ້ງທໍາອິດຕາມດ້ວຍການຟື້ນຟູດ້ານຈິດວິນຍານ ໂດຍມີ 13 ຄອບຄົວກັບໃຈໝົດທຸກຄົນ ຍົກເວັ້ນແຕ ່2 ຄົນ.<!-- #segment-separator -->ເພິ່ນຈຶ່ງໄດ້ຮັບເຊີນໃຫ້ໄປເທດສະໜາໃນບ່ອນອື່ນທັນທີ ແລະ ເກືອບທຸກບ່ອນທີ່ເພິ່ນໄປນັ້ນກໍເກີດການຟື້ນຟູໃນວຽກງານຂອງພຣະເຈົ້າ.<!-- #segment-separator -->ຄົນບາບໄດ້ຖິ້ມໃຈເກົ່າເອົາໃຈໃໝ່, ຄຣິສຕຽນໄດ້ຮັບແຮງກະຕຸ້ນໃຫ້ອຸທິດຕົນຫຼາຍຂຶ້ນ, ສ່ວນພວກລັດທິດິອິສທີ່ເຊື່ອວ່າພຣະເຈົ້າບໍ່ມີສ່ວນກ່ຽວພັນກັບມະນຸດກໍມາຍອມຮັບວ່າພຣະຄຳພີ ແລະ ຄຳສອນຂອງສາສະໜາຄຣິສເປັນຄວາມຈິງ.<!-- #segment-separator -->ຜູ້ທີ່ຟັງເພິ່ນເປັນພະຍານວ່າ:<!-- #segment-separator --> “ເພິ່ນເຂົ້າເຖິງຄົນປະເພດໜຶ່ງທີ່ຄົນອື່ນເຂົ້າບໍ່ເຖິງ.” (ບຼິສ, ໜ້າ 138).<!-- #segment-separator -->ເພິ່ນຕັ້ງໃຈປະກາດໃນລັກສະນະທີ່ຈະປຸກຄົນທົ່ວໄປໃນສັງຄົມໃຫ້ຕື່ນເພື່ອພິຈາລະນາຫົວຂໍ້ສຳຄັນຂອງສາສະໜາ ແລະ ເພື່ອຢັບຢັ້ງການເສື່ອມສິນທຳ ແລະ ການປ່ອຍຕົວເຮັດຕາມອາລົມທີ່ເພີ່ມທະວີຄູນຕາມສະໄໝນິຍົມ. {GC 331.2}

## {GC 331.3}

ໃນເກືອບທຸກເມືອງມີຄົນກັບໃຈຍ້ອມຄຳເທດສະໜາຂອງເພິ່ນ, ເປັນຫຼັກ 10 ຫຼັກ ຊາວ ແລະ ບາງຄັ້ງ ຫຼັກ 100.<!-- #segment-separator -->ໃນຫຼາຍບ່ອນຄຣິສຕຽນເກືອບທຸກຄະນະຂອງນິກາຍໂປຣແຕັສຕັງໄດ້ເປີດປະຕູໂບດຕ້ອນຮັບໃຫ້ເພິ່ນເທດ, ສ່ວນຫຼາຍຄຳເຊີນໃຫ້ເທດສະໜາກໍມາຈາກສາສະໜາຈານຂອງຄຣິສຕະຈັກເຫຼົ່ານີ້.<!-- #segment-separator -->ເພິ່ນມີນະໂຍບາຍຢ່າງເດັດຂາດທີ່ຈະບໍ່ປະກາດໃນບ່ອນທີ່ບໍ່ໄດ້ຮັບເຊີນ, ແຕ່ບໍ່ຊ້າເພິ່ນພົບວ່າມີຄົນເຊີນຊວນຫຼາຍຈົນເພິ່ນສາມາດຕອບສະໜອງໄດ້ໜ້ອຍກວ່າເຄິ່ງໜຶ່ງຂອງຄຳເຊີນຊວນດັ່ງກ່າວ.<!-- #segment-separator -->ຫຼາຍຄົນທີ່ບໍ່ຍອມຮັບຄວາມຄິດເຫັນຂອງເພິ່ນໃນລາຍລະອຽດເລື່ອງເວລາຂອງການສະເດັດມາຄັ້ງທີ່ສອງຂອງພຣະຄຣິສກໍຍັງເຊື່ອໝັ້ນວ່າການສະເດັດມາຂອງພຣະອົງແນ່ນອນ ແລະ ໃກ້ເຂົ້າມາ, ພວກເຂົາຈຶ່ງຮູ້ສຶກວ່າຕ້ອງການຕຽມຕົວ.<!-- #segment-separator -->ໃນເມືອງໃຫຍ່ບາງແຫ່ງຜົນທີ່ເກີດຈາກການປະກາດຂອງເພິ່ນເຫັນໄດ້ຢ່າງຊັດເຈນ.<!-- #segment-separator -->ຄົນຂອງເບຍຂາຍເຫຼົ້າໄດ້ເຊົາຂາຍ ແລະ ປ່ຽນຮ້ານຂອງພວກເຂົາເປັນຫ້ອງປະຊຸມ; ບ່ອນພະນັນກໍຖືກຍົກເລີກ; ຄົນທີ່ບໍ່ເຊື່ອ, ຄົນລັດທິດິອິສ, ຄົນທີ່ເຊື່ອວ່າມະນຸດທຸກຄົນຈະລອດ ແລະ ແມ່ນແຕ່ຄົນບາບໜາທີ່ສຸດກໍໄດ້ຮັບການປະຕູຮູບປ່ຽນແປງ ເຊິ່ງບາງຄົນບໍ່ໄດ້ເຂົ້າຮ່ວມໃນການນະມັດສະການເປັນເວລາຫຼາຍປີ.<!-- #segment-separator -->ແຕ່ລະຄະນະນິກາຍກໍຈັດປຸຊຸມອະທິຖານໃນບ່ອນຕ່າງໆ ແລະ ເກືອບທຸກຊົ່ວໂມງ, ສ່ວນນັກທຸລະກິດກໍໄປປະຊຸມອະທິຖານໃນຊ່ວງພັກທ່ຽງເພື່ອອະທິຖານ ແລະ ສັນລະເສີນພຣະເຈົ້າ.<!-- #segment-separator -->ບໍ່ມີຄວາມຕື່ນເຕັ້ນຈົນເກີນໄປ, ແຕ່ຄົນທັງຫຼາຍມີຄວາມສະຫງົບໃຈ.<!-- #segment-separator -->ວຽກງານການປະກາດຂອງເພິ່ນເໝືອນກັບການປະກາດຂອງພວກນັກປະຕິຮູບສະໄໝຕອນຕົ້ນທີ່ເນັ້ນການສອນໃຫ້ຄົນເຂົ້າໃຈ ແລະ ການ ປຸກຈິດສຳນຶກຜິດຊອບ ຫຼາຍກວ່າການກະຕຸ້ນອາລົມໃຫ້ຄົນຄ້ອຍຕາມ. {GC 331.3}

## {GC 332.1}

ໃນປີ ຄ.ສ. 1833 ມິນເລີໄດ້ຮັບໃບອະນຸຍາດໃຫ້ເທດສະໜາໄດ້ຈາກຄຣິສຕະຈັກບັບຕິສ, ເຊິ່ງເພິ່ນກໍເປັນສະມາຊິກຂອງຄຣິສຕະຈັກນີ້.<!-- #segment-separator -->ມີສາສະໜາຈານຈຳນວນຫຼວງຫຼາຍໃນຄະນະດັ່ງກ່າວເຫັນດີເຫັນນຳກັບການປະກາດຂອງເພິ່ນ, ເພິ່ນຈຶ່ງປະກາດຕໍ່ໄປດ້ວຍການສະໜັບສະໜູນຢ່າງເປັນທາງການຈາກພວກເຂົາ.<!-- #segment-separator -->ເພິ່ນໄດ້ເດີນທາງໄປປະກາດຢ່າງບໍ່ຢຸດບໍ່ເຊົາ ເຖິງແມ່ນການປະກາດນັ້ນຈະຢູ່ແຕ່ໃນບັນດາລັດນິວອິງແລນ ແລະ ໃນເຂດກາງຂອງສະຫະລັດກໍຕາມ.<!-- #segment-separator -->ຄ່າໃຊ້ຈາຍທັງໝົດຂອງການປະການຫຼາຍປີນັ້ນມາຈາກຊັບສິນສ່ວນຕົວ ແລະ ຕໍ່ມາເມື່ອໄດ້ຮັບຄ່າເດີນທາງໄປປະກາດໃນບ່ອນທີ່ຮັບເຊີນ ຄ່າເດີນທາງເຫຼົ່ານັ້ນບໍ່ເຄີຍພໍສຳລັບຄ່າໃຊ້ຈ່າຍຕົວຈິງ.<!-- #segment-separator -->ດັ່ງນັ້ນແທນທີ່ວຽກງານການປະກາດຈະໄດ້ປະໂຫຍດໃນດ້ານການເງິນ ກັບເປັນພາລະໜັກໃຫ້ກັບຊັບສິນສ່ວນຕົວທີ່ຄ່ອຍໆ ຫຼຸດລົງໃນໄລຍະນີ້ແຫ່ງຊີວິດ.<!-- #segment-separator -->ເພິ່ນເປັນພໍ່ຂອງຄອບຄົວໃຫຍ່, ແຕ່ເນື່ອງຈາກເພິ່ນເປັນຄົນປະຫຍັດ ແລະ ເປັນຄົນດຸໝັ່ນ, ຜົນຜະລິດຈາກສວນໄຮ່ນາຂອງເພິ່ນຈຶ່ງພຽງພໍສຳລັບຕົນ ແລະ ຄອບຄົວ. {GC 332.1}

## {GC 333.1}

ໃນປີ ຄ.ສ. 1833, 2 ປີຫຼັງຈາກມິນເລີເລີ່ມປະກາດຫຼັກຖານວ່າການສະເດັດມາຂອງພຣະຄຣິສນັ້ນໃກ້ເຂົ້າມາແລ້ວ, ໝາຍສຳຄັນອັນສຸດທ້າຍກໍເກີດຂຶ້ນຕາມທີ່ພຣະຜູ້ຊ່ອຍໃຫ້ລອດຊົງສັນຍາໄວ້ວ່າຈະຕ້ອງເກີດຂຶ້ນກ່ອນການສະເດັດມາຄ້ອງທີ່ 2 ຂອງພຣະອົງ.<!-- #segment-separator -->ພຣະເຢຊູຊົງກ່າວວ່າ: “ດວງດາວທັງຫຼາຍຈະຕົກລົງຈາກທ້ອງຟ້າ.” (ມັດທາຍ 24:29).<!-- #segment-separator -->ສ່ວນໂຢຮັນກໍຂຽນໃນພຣະທຳພຣະນິມິດຕາມນິມິດທີ່ເພິ່ນເຫັນເຖິງເຫດການອັນເປັນເຄື່ອງໝາຍນຂອງວັນສຳຄັນຂອງພຣະເຈົ້າວ່າ:<!-- #segment-separator --> “ດວງດາວທັງຫຼາຍໃນທ້ອງຟ້າກໍຕົກລົງເທິງແຜ່ນດິນ ເໝືອນດັ່ງໝາກເດື່ອດິບຕົກຫຼົ່ນລົງຈາກຕົ້ນ ເພາະລົມພະຍຸພັດ.” (ພຣະນິມິດ 6:13).<!-- #segment-separator -->ຄໍາພະຍາກອນນີ້ໄດສໍາເລັດຢ່າງໜ້າປະທັບໃຈເມື່ອດາວຕົກຄັ້ງໃຫຍ່ໃນວັນທີ 13 ພະຈິກປີ ຄ.ສ. 1833.<!-- #segment-separator -->ນັ້ນເປັນປາກົດການດາວຕົກທີ່ກວ້າງຂວາງ ແລະ ໜ້າປະຫຼາດໃຈທີ່ສຸດເທົ່າທີ່ມາການບັນທຶກໃນປະຫວັດສາດ; “ໃນເວລານັ້ນທ້ອງຟ້າທັງໝົດທົ່ວສະຫະລັດເໝືອນດັ່ງໄຟເຜົາເປັນເວລາຫຼາຍຊົ່ວໂມງ!<!-- #segment-separator -->ບໍ່ເຄີຍມີປາກົດການໃນທ້ອງຟ້າໃນປະເທດນີ້, ນັບຕັ້ງແຕ່ມີການຕັ້ງຫຼັກປັກຖານມາ ເຊິ່ງຄົນກຸ່ມໜຶ່ງເຝົ້າເບິ່ງດ້ວຍຄວາມອັດສະຈັນໃຈຢ່າງເລິກເຊິ້ງ ໃນຂະນະທີ່ອີກກຸ່ມໜຶ່ງເຫັນເປັນສິ່ງທີ່ໜ້າຢ້ານກົວທີ່ສຸດ.” “ຄວາມສວຍງາມຂອງເຫດການນັ້ນຍັງປະທັບໄວ້ໃນຄວາມຊົງຈຳຂອງຄົນຫຼວງຫຼາຍ....<!-- #segment-separator -->ຝົນບໍ່ເຄີຍຕົກໜາຫຼາຍໄປກວ່າດາວຕົກດິນໃນຄາວນັ້ນ; ບໍ່ວ່າຈະທິດເໜືອ, ທິດໃຕ້, ຕາເວັນ ຫຼື ຕາເວັນຕົກກໍເໝືອນກັນ.<!-- #segment-separator -->ສະຫຼຸບວ່າ ທ້ອງຟ້າທັງໝົດເບິ່ງຄືວ່າກຳລັງເຄື່ອນໄຫວ....<!-- #segment-separator -->ປາກົດການທີ່ເຫັນຢູ່ທົ່ວທະວີບອາເມຣິກາເໜືອກໍເປັນໄປຕາມທີ່ສາສະດາຈານສິນລິມັນ (Silliman) ບັນທຶກໄວ້ໃນປື້ມບັນທຶກປະຈຳຂອງເພິ່ນວ່າ:...<!-- #segment-separator -->ນັບຕັ້ງແຕ່ 2 ໂມງກາງຄືນສອດແຈ້ງທ້ອງຟ້າບໍ່ມີເມກເລີຍ ລົມກໍບໍ່ພັດ, ມີສາຍດາວຕົກອັນເຈີດຈ້າສະຫວ່າງສະໄຫວປາກົດຢູ່ທົ່ວທ້ອງຟັ້າຢ່າງບໍ່ຢຸດບໍ່ເຊົາ.” (ອາ. ເອັມ. ເດເວນ, ຄວາມກ້າວໜ້າຂອງອາເມຣິກາ; ຫຼື, ເຫດການທີ່ຍິ່ງໃຫຍ່ຂອງສັດຕະວັດທີ່ສຳຄັນ່ທີ່ສຸດ, ບົດ 28, ວັກ 1–5). {GC 333.1}

## {GC 333.2}

“ແທ້ຈິງແລ້ວບໍ່ມີພາສາໃດທີ່ຈະສາມາດບັນຍາຍເຖິງຄວາມງົດງາມ ແລະ ຄວາມຍິ່ງໃຫຍ່ຂອງປາກົດການນັ້ນ ... ສຳລັບຄົນທີ່ບໍ່ໄດ້ເຫັນເຫດການນັ້ນບໍ່ມີໃຜທີ່ສາມາດຈິນຕະນາການເຖິງຄວາມສະຫວ່າງສະໄຫວຂອງມັນໄດ້.<!-- #segment-separator -->ມັນເບິ່ງຄືວ່າດວງດາວທັງໝົດຂອງທ້ອງຟ້າໄດ້ມາໂຮມກັນຢູ່ໃກ້ຈຸດສູງສຸດ ແລ້ວກໍພຸ້ງກະຈາຍໄປຫາທຸກສ່ວນຂອງຂອບຟ້າພ້ອມໆ ກັນຢ່າງໄວວາດັ່ງສາຍຟ້າແມບໂດຍບໍ່ມອດລົງ; ຈາກນັ້ນກໍມີດາວຕົກນັບເປັນພັນໆ ດວງຕາມຮ່ອງຮອຍຂອງດາວຊຸດເດີມຢ່າງຮີບດ່ວນເໝືອນມັນຖືກສ້າງມາເພື່ອໂອກາດໃນຄັ້ງນັ້ນ.” (ເອຟ. ຣີດ, ໃນວາລະສານສະໜັບສະໜູນຄຣິສຕຽນ, 13 ທັນວາ ຄ.ສ. 1833).<!-- #segment-separator --> “ບໍ່ສາມາດມີປາກົດການທີ່ເໝືອນໝາກເດືອຖືກລົມແຮງພັດລົງມາໄດ້ດີໄປກວ່າປາກົດການໃນຄັ້ງນັ້ນ.” (ບົດຄວາມ “ຊາວນາຄົນຊະລາ”, ໃນໜັງສືພິມ ປອດແລນຍາມແລງ, ວັນທີ 26 ພະຈິກ ຄ.ສ. 1833). {GC 333.2}

## {GC 334.1}

ໃນວາລະສານການຄ້າຂອງນິວຢອກສະບັບວັນທີ 14 ພະຈິກ ຄ.ສ.1833 ມີບົດຄວາມຍາວກ່ຽວກັບປາກົດການອັນປະເສີດນີ້ເຊິ່ງມີຂໍ້ຄວາມວ່າ:<!-- #segment-separator --> “ຂ້າພະເຈົ້າຄິດວ່າ, ຄົງບໍ່ມີນັກປັດຊະຍາ ຫຼື ນັກວິຊາການຄົນໃດເຄີຍບັນທຶກເຫດການເໝືອນທີ່ເກີດຂຶ້ນຕອນເຊົ້າຂອງມື້ວານນີ້.<!-- #segment-separator -->ມີຜູ້ເຜີຍພຣະທຳ 1,800 ປີມາແລ້ວ ໄດ້ທຳນວາຍເຖິງເຫດການນີ້ລ່ວງໜ້າຢ່າງແມ່ນຢຳ; ຄືຖ້າເຮົາຈະຍອມຮັບວ່າການຕົກຂອງດວງດາວ ໝາຍເຖິງດາວຕົກນັ້ນເອງ ເຊິ່ງຖ້າຈະຕີຄວາມຕາມຕົວກໍບໍ່ສາມາດໝາຍເຖິງຢ່າງອື່ນໄດ້.” {GC 334.1}

## {GC 334.2}

ດ້ວຍເຫດນີ້ຈຶ່ງເປັນການປາກົດຂອງໝາຍສຳຄັນຕົວສຸດທ້າຍຂອງການສະເດັດມາຂອງພຣະເຢຊູ. ພຣະອົງຊົງເຕືອນພວກສາວົກຂອງພຣະອົງວ່າ:<!-- #segment-separator --> “ເມື່ອພວກເຈົ້າເຫັນເຫດການນັ້ນເກີດຂຶ້ນ ພວກເຈົ້າກໍຈະຮູ້ໄດ້ວ່າເວລາມາໃກ້ແລ້ວພ້ອມທີ່ຈະເກີດຂຶ້ນ.” (ມັດທາຍ 24:33).<!-- #segment-separator -->ຫຼັງຈາກໝາຍສຳຄັນເຫຼົ່ານີ້, ໂຢຮັນໄດ້ເຫັນເຫດການອັນຍິ່ງໃຫຍ່ທີ່ຈະເກີດຂຶ້ນຫຼັງຈາກນັ້ນ ຄືທ້ອງຟ້າມ້ວນກັບເໝືອນໜັງສືມ້ວນ ໃນຂະນະທີ່ແຜ່ນດິນໂລກສັ່ນສະເທືອນ, ພູເຂົາ ແລະ ເກາະທັງຫຼາຍ ກໍເຄື່ອນຍ້າຍໄປຈາກບ່ອນຂອງມັນ, ແລະ ຄົນຊົ່ວຮ້າຍພະຍາຍາມໜີຈາກບຸດມະນຸດດ້ວຍຄວາມສະທ້ານຢ້ານກົວ. (ເບິ່ງ ພຣະນິມິດ 6:12–17). {GC 334.2}

## {GC 334.3}

ຫຼາຍຄົນທີ່ໄດ້ເຫັນການຕົກຂອງດວງດາວຖືວ່າເປັນເຄື່ອງໝາຍປະກາດເຖິງການພິພາກສາທີ່ຈວນຈະເກີດຂຶ້ນ, “ເປັນການຊີ້ບອກລ່ວງໜ້າຢ່າງໜ້າຢຳເກງ ແລະ ເປັນໝາຍສຳຄັນແຫ່ງຄວາມເມດຕາວ່າ ວັນອັນສຳຄັນຍິ່ງໃຫຍ່ນັ້ນກຳລັງຈະມາເຖິງ.​” (ບົດຄວາມ “ຊາວນາຄົນຊະລາ”, ໃນໜັງສືພິມ ປອດແລນຍາມແລງ, ວັນທີ 26 ພະຈິກ ຄ.ສ. 1833).<!-- #segment-separator -->ດັ່ງນັ້ນຄຳທັງຫຼາຍຈຶ່ງຫັນມາໃຫ້ຄວາມສົນໃຈກັບການສໍາເລັດຂອງຄຳພະຍາກອນ ແລະມີຫຼາຍຄົນຍອມຮັບເອົາການເຕືອນເລື່ອງການສະເດັດມາຄັ້ງທີ່ສອງຂອງພຣະຄຣິສ. {GC 334.3}

## {GC 334.4}

ໃນປີ ຄ.ສ. 1840 ມີການສໍາເລັດຂອງຄຳພະຍາກອນທີ່ໜ້າປະທັບໃຈອີກຢ່າງໜຶ່ງເກີດຂຶ້ນເຮັດໃຫ້ຄົນສົນໃຈຢ່າງກວ້າງຂວາງ.<!-- #segment-separator -->ໂຢສີຢາ ລິດຊ໌ ເປັນໜຶ່ງໃນແກ່ນນຳພວກສາສະໜາຈານທີ່ປະກາດການສະເດັດກັບມາຂອງພຣະຄຣິສ; ໃນປີ ຄ.ສ. 1838 ເພິ່ນຕີພິມຄຳອະທິບາຍພຣະນິມິດບົດທີ 9 ໂດຍທຳນວາຍໄວ້ວ່າອານາຈັກໂອໂຕມັນຂອງຊາວເທີກຈະໝົດອຳນາດລົງ.<!-- #segment-separator -->ອີງຕາມການຄິດໄລ່ຂອງລາວ, ອານາຈັກດັ່ງກ່າວຈະຖືກໂຄ່ນລົ້ມ “ປະມານເດືອນສິງຫາ ຄ.ສ. 1840,” ແລ້ວກ່ອນທີ່ຄຳພະຍາກອນຈະສຳເລັດເລັກນ້ອຍເພິ່ນຂຽນວ່າ:<!-- #segment-separator --> “ຖ້າຫາກວ່າໄລຍະ 150 ປີ ທໍາອິດໄດ້ສໍາເລັດລົງຕົງເວລາຢ່າງແມ່ນຢຳນັ້ນ ໂດຍທີ່ ດີໂກເຊ (Deacozes) ຂຶ້ນບັນລັງຕາມການອະນຸຍາດຈາກພວກຊາວເທີກ ແລະ ຖ້າເວລາ 391 ປີ ບວກກັບອີກ 15 ວັນເລີ່ມຕົ້ນໃນຕອນທ້າຍຂອງໄລຍະທໍາອິດ, ສະແດງວ່າ ມັນຈະສິ້ນສຸດລົງໃນວັນທີ 11 ສິງຫາ 1840; ສະນັ້ນພວກເຮົາສາມາດຄາດໝາຍວ່າ ໃນມື້ນັ້ນອໍານາດຂອງອານາຈັກໂອໂຕມັນໃນນະຄອນຄອນສະແຕນຕິນໂອເປິນຈະຖືກໂຄ້ນລົງ.<!-- #segment-separator -->ຂ້າພະເຈົ້າເຊື່ອວ່າຈະເກີດຂຶ້ນຕາມນີ້ເລີຍ.” (ໂຢສີຢາ ລິດຈ໌, ໃນວາລະສານໝາຍສຳຄັນແຫ່ງຍຸກສະໄໝ ແລະ ການຕີຄວາມຄໍາພະຍາກອນ, ວັນທີ 1 ສິງຫາ ຄ.ສ.1840). {GC 334.4}

## {GC 335.1}

ໃນເວລາທີ່ລະບຸໄວ້, ຄະນະທູດຂອງຕຸຣະກີໄດ້ຍອມຮັບການປົກປ້ອງຄຸ້ມຄອງຈາກປະເທດພັນທະມິດຂອງເອີຣົບ; ດັ່ງນັ້ນຈຶ່ງໄດ້ມອບຕົນເອງໃຫ້ຢູ່ພາຍໃຕ້ການຄວບຄຸມຂອງບັນດາປະເທດຄຣິສຕຽນ.<!-- #segment-separator -->ເຫດການດັ່ງກ່າວເປັນການສໍາເລັດຂອງຄຳພະຍາກອນຕົວຕົວຕາມທີ່ຂຽນໄວ້.<!-- #segment-separator -->ເມື່ອຂ່າວເລື່ອງນີ້ຖືກເຜີຍແຜ່ອອກໄປ ມີຄົນຫຼວງຫຼາຍເຊື່ອໝັນວ່າ ຫຼັກການທີ່ມິນເລີກັບພັກພວກໃຊ້ໃນການຕີຄວາມໝາຍຂອງຄຳພະຍາກອນນັ້ນຖືກຕ້ອງ, ສິ່ງນີ້ຈຶ່ງເປັນແຮງສະໜັບສະໜູນແກການປະກາດເລື່ອງການສະເດັດກັບມາຂອງພຣະຄຣິສ.<!-- #segment-separator -->ຜູ້ຊາຍບາງຄົນທີ່ມີການສຶກສາ ແລະ ມີຕຳແໜ່ງຮັບຜິດຊອບກໍມາຮ່ວມທີມງານກັບມິນເລີ ທັງໃນການເທດສະໜາ ແລະ ໃນການຕີພິມຄຳສອນຂອງເພິ່ນ; ດັ່ງນັ້ນ, ລະຫວ່າງປີ ຄ.ສ. 1840 ເຖິງ ປີ 1844 ວຽກງານການປະກາດດັ່ງກ່າວຈຶ່ງໄດ້ຂະຫຍາຍອອກຢ່າງໄວວາ. {GC 335.1}

## {GC 335.2}

ວິນລຽມ ມິນເລີ ເປັນຄົນມີພະລັງສະໝອງທີ່ໄດ້ຮັບການເຝິກຝົນດ້ວຍການຄິດ ແລະ ການຄົ້ນຄວ້າ; ນອກຈາກນັ້ນ ເພິ່ນຍັງໄດ້ຮັບສະຕິປັນຍາຈາກສະຫວັນດ້ວຍການຕິດສະໜິດກັບພຣະເຈົ້າຜູ້ຊົງເປັນແຫຼ່ງປັນຍາ.<!-- #segment-separator -->ເພິ່ນເປັນຄົນທ່ຽງທຳ ແລະ ເປັນທີ່ນັບໜ້າຖືຕາໃນທຸກບ່ອນທີ່ເຫັນຄຸນຄ່າຂອງອຸປະນິໄສທີ່ສັດຊື່ ແລະ ສິນທຳອັນດີງາມ.<!-- #segment-separator -->ເພິ່ນເປັນຄົນໃຈເມດຕາຢ່າງແທ້ຈິງ ແລະ ເປັນຄົນຖ່ອມຕົວຕາມແບບຂອງຄຣິສຕຽນ ທັງເປັນຄົນທີ່ສາມາດຄວບຄຸມຕົວເອງ, ເອົາໃຈໃສ່ ແລະ ມີຄວາມຮັກຕໍ່ທຸກຄົນ, ພ້ອມທີ່ຈະຟັງຄວາມຄິດເຫັນ ແລະ ພິຈາລະນາເຫດຜົນຂອງຄົນອື່ນ.<!-- #segment-separator -->ເພິ່ນມີຈິດໃຈສະຫງົບ ແລະ ບໍ່ໄດ້ອາລົມຮ້ອນໃນຂະນະທີ່ທົດສອບທິດສະດີ ແລະ ຄໍາສອນທຸກຢ່າງໂດຍພຣະຄໍາຂອງພຣະເຈົ້າ; ການໃຊ້ເຫດຜົນຢ່າງຮອບຄອບ ແລະ ການຮູ້ພຣະຄຳພີຢ່າງຄົບຖ້ວນເຮັດໃຫ້ເພິ່ນສາມາດເປີດໂປ່ງ ແລະ ປະຕິເສດຄວາມເທັດ. {GC 335.2}

## {GC 335.3}

ແຕ່ໃນຂະນະດຽວກັນ ມີຄົນຕໍ່ຕ້ານວຽກງານການປະກາດຂອງເພິ່ນຢ່າງ(ຂົມຂື່ນ/ຮ້າຍກາດ).<!-- #segment-separator -->ເຊັ່ນດຽວກັບສະໄໝພວກນັກປະຕິຮູບລຸ້ນກ່ອນໆ, ຜູ້ສອນສາສະໜາທີ່ສັງຄົມນິຍົມຊົມຊອບກໍບໍ່ໄດ້ຮັບຄວາມຈິງທີ່ເພິ່ນສອນ.<!-- #segment-separator -->ເນື່ອງຈາກຄົນເຫຼົ່ານີ້ບໍ່ມີພຣະຄຳພີຮອງຮັບຈຸດຢືນຂອງຕົນ, ພວກເຂົາຈຶ່ງຍຶດເອົາຖ້ອຍຄຳ ແລະ ຄຳສອນຂອງມະນຸດ ແລະ ທຳນຽມຂອງຄຣິສຕຽນສະໄໝບູຮານ.<!-- #segment-separator -->ແຕ່ພຣະຄໍາຂອງພຣະເຈົ້າເປັນພະຍານດຽວທີ່ຜູ້ສອນຄວາມຈິງເລື່ອງການສະເດັດກັບມາຍອມຮັບໄດ້.<!-- #segment-separator -->ຄຳຂວັນພວກເຂົາຄື “ພຣະຄຳພີພຽງຢ່າງດຽວເທົ່ານັ້ນ.”<!-- #segment-separator -->ໃນເມື່ອຝ່າຍທີ່ຕໍ່ຕ້ານຂາດພຣະຄຳພີສະໜັບສະໜູນ ພວກເຂົາຈຶ່ງໃຊ້ການເຍາະເຍີ້ຍຫົວຂວັນແທນ.<!-- #segment-separator -->ມີການທຸ້ມເທເວລາ, ຊັບສິນ ແລະ ຄວາມສາມາດ ເພື່ອປ້າຍສີຄົນບໍລິສຸດທີ່ມີຄວາມຜິດຢູ່ພຽງຂໍ້ດຽວ ນັ້ນຄືພວກເຂົາເຝົ້າລໍຄອຍການສະເດັດກັບມາຂອງອົງພຣະຜູ້ເປັນເຈົ້າຂອງຕົນ, ພະຍາຍາມໃຊ້ຊີວິດຢ່າງບໍລິສຸດ ແລະ ຊັກຊວນຄົນອື່ນໃຫ້ຕຽມພ້ອມສໍາລັບການສະເດັດມາຂອງພຣະອົງ. {GC 335.3}

## {GC 336.1}

ຄົນທີ່ຕໍ່ຕ້ານນັ້ນມິຄວາມພະຍາຍາມຢ່າງພາກພຽນທີ່ຈະດຶງຄວາມສົນໃຈຂອງປະຊາຊົນອອກຈາກເລື່ອງການສະເດັດກັບມາຂອງພຣະຄຣິສ.<!-- #segment-separator -->ພວກເຂົາສອນວ່າການສຶກສາຄຳພະຍາກອນທີ່ກ່ຽວຂ້ອງກັບການສະເດັດກັບມາຂອງພຣະຄຣິສ ແລະ ການສິ້ນໂລກເປັນຄວາມບາບ ແລະ ເປັນເລື່ອງທີ່ໜ້າອັບອາຍ.<!-- #segment-separator -->ພວກສາສະໜາຈານທີ່ໄດ້ຮັບຄວາມນິຍົມຊົມຊອບຈາກຄົນໃນສັງຄົມຈຶ່ງທຳລາຍຄວາມເຊື່ອໃນພຣະຄໍາຂອງພຣະເຈົ້າຢ່າງນີ້ແຫຼະ.<!-- #segment-separator -->ຄໍາສອນຂອງພວກເຂົາເປັນເຫດໃຫ້ຄົນບໍ່ເຊື່ອໃນພຣະເຈົ້າ ແລະ ມີຫຼາຍຄົນປ່ອຍຕົວເອງໃຫ້ເຮັດຕາມຄວາມປາຖະໜາຊົ່ວຂອງຈິດໃຈ.<!-- #segment-separator -->ແລ້ວຄົນທີ່ຢູ່ເບື້ອງຫຼັງຄວາມຊົ່ວເຫຼົ່ານີ້ກໍມາໂຍນຄວາມຜິດໃຫ້ກັບພວກກຸ່ມແອັດເວນຕີສທີ່ກຳລັງລໍຖ້າການສະເດັດກັບມາຂອງພຣະເຢຊູ. {GC 336.1}

## {GC 336.2}

ເຖິງແມ່ນວ່າມີປັນຍາຊົນມາຟັງມິນເລີດ້ວຍໃຈຈົດຈໍ່ເຕັມຫ້ອງປະຊຸມຢູ່ເລື້ອຍໆ ແຕ່ພວກໜັງສືພິມຄຣິສຕຽນບໍ່ສູ່ໄດ້ຂຽນເຖິງເພິ່ນນອກຈາກຈະເປັນການປະນາມເຍາະເຍີ້ຍ.<!-- #segment-separator -->ຄົນທີ່ບໍ່ເອົາໃຈໃສ່ ແລະ ຄົນຊົ່ວເຫັນທ່າທີຂອງພວກຜູ້ນຳສາສະໜາແລ້ວ ຈຶ່ງຮູ້ສຶກໃຈກ້າຂຶ້ນມາ; ພວກເຂົາຈຶ່ງລໍ້ລຽນຢ່າງເສຍຫາຍ ແລະ ເວົ້າຄຳຄົມຄາຍເພື່ອປະໝາດຢ່າງຕ່ຳຊ້າ; ທັງໝົດນີ້ກໍເພື່ອດູຖູກມິນເລີ ແລະ ວຽກງານການປະກາດຂອງເພິ່ນ.<!-- #segment-separator -->ມິນເລີຜູ້ຊາຍຜົມຫງອກໄດ້ປະເຮືອນຊານອັນສະດວກສະບາຍເພື່ອໄປຕາມເມືອງຕ່າງໆ ດ້ວຍທຶນຂອງຕົນເອງ ແລະ ເຮັດວຽກຢ່າງບໍ່ຢຸດບໍ່ເຊົາເພື່ອເຕືອນຊາວໂລກເຖິງການພິພາກສາທີ່ໃກ້ຈະມາເຖິງນັ້ນ, ແຕ່ເພິ່ນກັບຖືກຄົນອື່ນປະນາມເຍາະເຍີ້ຍ ແລະ ຖືກໃສ່ຮ້າຍວ່າເປັນຄົນບ້າສາສະໜາ, ເປັນຕົວຫຼອກລວງ ແລະ ເປັນກະຕ່າຍຕື່ນຕູມສະໝອງຂີ້ເລື້ອຍ. {GC 336.2}

## {GC 336.3}

ແຕ່ຄົນອອກມາສະແດງຄວາມບໍ່ພໍໃຈ ແລະ ປະນາມການຫົວຂວັນ ແລະ ການໃສ່ຮ້າຍປ້າຍສີຢ່າງບໍ່ເປັນຄວາມຈິງນີ້, ແມ່ນແຕ່ໜັງສືພິມທົ່ວໄປຍັງປະນາມການເຍາະເຍ້ຍດັ່ງກ່າວ.<!-- #segment-separator -->ມີຊາວໂລກກ່າວວ່າ ການທີ່ຈະເຍາະເຍີ້ຍຫົວຂວັນ “ບຸກຄົນທີ່ສະຫງ່າຜ່າເຜີຍ ແລະ ໜ້າຢຳເກງເຊັ່ນນີ້ ບໍ່ແມ່ນການທຳລາຍຄວາມຮູ້ສຶກຂອງຜູ້ທີ່ສະໜັບສະໜູນເພິ່ນເທົ່ານັ້ນ” ແຕ່ເປັນການ “ໝິ່ນປະໝາດວັນພິພາກສາ, ເປັນການຫົວຂວັນອົງພຣະຜູ້ເປັນເຈົ້າເອງ ແລະ ເປັນການດູຖູກການພິພາກສາອັນເປັນຕາໜ້າຢ້ານກົວຂອງພຣະອົງ.” (ບຼິສ, ໜ້າ 183). {GC 336.3}

## {GC 336.4}

ມານຊາຕານຜູ້ຍຸຍົງໃຫ້ເກີດຄວາມຊົ່ວຮ້າຍທັງມວນບໍ່ພຽງແຕ່ພຍາຍາມຕໍ່ຕ້ານການປະກາດເລື່ອງການສະເດັດກັບມາຂອງພຣະຄຣິສ ແຕ່ມັນພະຍາຍາມທຳລາຍຜູ້ປະກາດໄປດ້ວຍ.<!-- #segment-separator -->ມິນເລີໄດ້ເອາສັດຈະທຳໃນພຣະຄຳພີມາປັບໃຊ້ກັບຊີວິດຈິງຂອງຜູ້ຟັງ, ທັງໄດ້ກ່າວປະນາມຄວາມຜິດບາບ ແລະ ສອນໃຫ້ພວກເຂົາບໍ່ໄວ້ວາງໃຈໃນຕົນເອງ, ແຕ່ຖ້ອຍຄຳອັນກົງໄປກົງມາ ແລະ ກົງປະເດັນຂອງເພິ່ນເຮັດໃຫ້ບາງຄົນກຽດຊັງ.<!-- #segment-separator -->ການທີ່ສະມາຊິກຄຣິສຕະຈັກຕໍ່ຕ້ານຄຳສອນຂອງເພິ່ນ ເຮັດໃຫ້ຄົນທີ່ບໍ່ມີສາສະໜາຍິ່ງກ້າຫານທີ່ຈະເຮັດຮຸນແຮງກວ່າເກົ່າ; ພວກຝ່າຍສັດຕູວາງແຜນໝາຍເອົາຊີວິດຂອງມິນເລີໃນຂະນະທີ່ເພິ່ນອອກຈາກຫ້ອງປະຊຸມ.<!-- #segment-separator -->ແຕ່ທູດສະຫວັນຜູ້ບໍລິສຸດໄດ້ຢູ່ທີ່ນັ້ນ; ມີທູດສະຫວັນອົງໜຶ່ງໃນຮູບຮ່າງຂອງມະນຸດໄດ້ຈັບແຂນຂອງມິນເລີຜູ້ຮັບໃຊ້ຂອງພຣະເຈົ້າ ແລະ ນຳເພິ່ນຜ່ານຝູງຄົນທີ່ໃຈຮ້າຍດັ່ງກ່າວ.<!-- #segment-separator -->ວຽກງານຂອງເພິ່ນຍັງບໍ່ທັນສໍາເລັດເທື່ອ, ຊາຕານ ແລະ ຜູ້ຮັບໃຊ້ຂອງມັນຈຶ່ງຕ້ອງຜິດຫວັງທີ່ແຜນການຫຼົ້ມເຫຼວ. {GC 336.4}

## {GC 337.1}

ເຖິງແມ່ນຈະມີການຕໍ່ຕ້ານຄັດຄ້ານກໍຕາມ, ແຕ່ຄວາມສົນໃຈໃນເລື່ອງການສະເດັດກັບມາຂອງພຣະຄຣິສໄດ້ເພີ່ມທະວີຂຶ້ນຢ່າງຕໍ່ເນື່ອງ.<!-- #segment-separator -->ຕອນເລີ່ມຕົ້ນມີຄົນຟັງເປັນຫຼັກຊາວຫຼັກຮ້ອຍ ແຕ່ບັດນີ້ມີຄົນມາເປັນຫຼັກພັນ.<!-- #segment-separator -->ຄຣິສຕະຈັກຕ່າງໆ ມີສະມາຊິກເພິ່ມຫຼາຍ ແຕ່ເມື່ອເວລາຜ່ານໄປ ກໍມີກະແສຕໍ່ຕ້ານແມ່ນແຕ່ສະມາຊິກໃໝ່ເຫຼົ່ານັ້ນ ແລະ ຄຣິສຕະຈັກທັງຫຼາຍກໍເລີ່ມມີມາດຕະການລົງໂທດຜູ້ທີ່ຮັບເອົາຄຳສອນຂອງມິນເລີ.<!-- #segment-separator -->ມິນເລີຂຽນຕອບໂຕ້ການກະທໍາດັ່ງກ່າວຂອງຄຣິສຕະຈັກທຸກຄະນະນິກາຍ ໂດຍຮຽກຮ້ອງວ່າ ຖ້າຄຳສອນຂອງເພິ່ນເປັນຄວາມເທັດ ກໍຂໍໃຫ້ພິສູດໃຫ້ເຫັນຈາກພຣະຄຳພີ. {GC 337.1}

## {GC 337.2}

ເພິ່ນກ່າວວ່າ: “ມີຫຍັງແດ່ທີ່ພວກເຮົາເຊື່ອທີ່ພຣະຄຳຂອງພຣະເຈົ້າບໍ່ໄດ້ສັ່ງໃຫ້ເຊື່ອ? ທ່ານທັງຫຼາຍເອງຍອມຮັບວ່າພຣະຄຳຂອງພຣະເຈົ້າເປັນບັນທັດຖານພຽງຢ່າງດຽວແຫ່ງຄວາມເຊື່ອ ແລະ ການປະພຶດປະຕິບັດຂອງເຮົາບໍ່ແມ່ນບໍ?”<!-- #segment-separator -->ພວກເຮົາໄດ້ເຮັດຫຍັງແດ່ທີ່ຄວນໄດ້ຮັບການປະນາມຢ່າງຮຸນແຮງເຊັ່ນນີ້ໃນຄຳເທດສະໜາ ແລະ ໃນໜັງສືພິມ? ພວກເຮົາມີຄວາມຜິດຢ່າງໃດທີ່ພວກທ່ານຮູ້ສຶກວ່າການຂັບໄລ່ພວກເຮົາ [ຄືພວກແອັດເວນຕີສ] ຈາກຄຣິສຕະຈັກ ແລະ ຈາກການກຸ່ມນະມັດສະການຂອງທ່ານເປັນສິ່ງທີ່ຖືກຕ້ອງ?” “ຖ້າພວກເຮົາຜິດຈິງ ກໍຂໍຈົ່ງຊ່ວຍສະແດງໃຫ້ພວກເຮົາເຫັນວ່າມັນຜິດຢູ່ໃສ.<!-- #segment-separator -->ສະແດງໃຫ້ພວກເຮົາເຫັນຈາກພຣະຄໍາຂອງພຣະເຈົ້າວ່າເຮົາເຊື່ອຄວາມເທັດຢູ່ປະການໃດແດ່; ການເຍາະເຍີ້ຍບໍ່ສາມາດໂນ້ມນ້າວພວກເຮົາໄດ້ດອກ, ພວກເຮົາໄດ້ຮັບການເຍາະເຍີຍພຽງພໍແລ້ວ ມີແຕ່ພຣະຄຳຂອງພຣະເຈົ້າເທົ່ານັ້ນທີ່ສາມາດປ່ຽນຄວາມຄິດເຫັນຂອງພວກເຮົາໄດ້.<!-- #segment-separator -->ພວກເຮົາໄດ້ພິຈາລະນາຫຼັກຖານໃນພຣະຄຳພີດ້ວຍຄວາມຕັ້ງໃຈ ແລະ ການອະທິຖານຈຶ່ງມາເຖິງຂໍ້ສະຫຼຸບຂອງພວກເຮົາ.” (ບຼິສ, ໜ້າ 250, 252). {GC 337.2}

## {GC 337.3}

ໃນແຕ່ລະຍຸກສະໄໝພຣະເຈົ້າຊົງຕັກເຕືອນຊາວໂລກຜ່ານຜູ້ຮັບໃຊ້ຂອງພຣະອົງ ແຕ່ຜູ້ຮັບໃຊ້ເຫຼົ່ານັ້ນກັບຖືກຄົນອື່ນສົງໄສ ແລະ ບໍ່ເຊື່ອ.<!-- #segment-separator -->ເມື່ອຄົນກ່ອນນ້ຳຖ້ວມໂລກເຮັດຄວາມຊົ່ວຊ້າຈົນພຣະເຈົ້າຊົງນ້ຳມາຖ້ວມໂລກ, ພຣະອົງຊົງເຕືອນກ່ອນ ໃຫ້ພວກເຂົາຮູ້ເຖິງພຣະປະສົງຂອງພຣະອົງ ແລະ ມີໂອກາດຫັນຈາກທາງຊົ່ວຮ້າຍຂອງຕົນ.<!-- #segment-separator -->ສຽງການຕັກເຕືອນນັ້ນກ້ອງຢູ່ໃນຫູຂອງພວກເຂົາເປັນເວລາ 120 ປີ ຂໍໃຫ້ພວກເຂົາກັບໃຈກ່ອນຄວາມໂກດຮ້າຍຂອງພຣະເຈົ້າຈະທຳລາຍພວກເຂົາ.<!-- #segment-separator -->ແຕ່ເຂົາທັງຫຼາຍກັບຟັງຄຳເຕືອນນັ້ນວ່າເປັນນິຍາຍ ຈຶ່ງບໍ່ເຊື່ອ<!-- #segment-separator -->ແລະ ຍິ່ງມີຄວາມໜ້າດ້ານໃນການເຮັດຊົ່ວ; ພວກເຂົາເຍາະເຍີ້ຍຜູ້ຮັບໃຊ້ຂອງພຣະເຈົ້າ ແລະ ດູຖູກຄຳຂໍຮ້ອງຂອງເພິ່ນ, ແຖມຍັງຫາວ່າເພິ່ນເປັນຄົນປະໝາດ,<!-- #segment-separator -->ເພາະວ່າຊາຍຄົນໜຶ່ງຈະບັງອາດຢືນຂຶ້ນຕໍ່ຕ້ານບຸກຄົນສຳຄັນທັງຫຼາຍຂອງໂລກນີ້ໄດ້ແນວໃດ?<!-- #segment-separator -->ຖ້າຂ່າວສານຂອງໂນອາເປັນຄວາມຈິງເປັນຫຍັງມະນຸດທຸກຄົນຈຶ່ງບໍ່ເຫັນ ແລະ ເຊື່ອ?<!-- #segment-separator -->ຂໍ້ຄິດຂອງຊາຍຄົນໜຶ່ງຕໍ່ກັບສະຕິປັນຍາຂອງຄົນນັບໝື່ນນັບແສນ!<!-- #segment-separator -->ພວກເຂົາບໍ່ຍອມຮັບຄໍາເຕືອນ ແລະ ບໍ່ຍອມເຂົ້າລີ້ໄພຢູ່ໃນເຮືອ. {GC 337.3}

## {GC 338.1}

ຜູ້ທີ່ເຍາະເຍີ້ຍເຫຼົ່ານັ້ນໄດ້ຊີ້ໄປຍັງທຳມະຊາດໃຫ້ເບິ່ງລະດູການທີ່ຜ່ານໄປຕາມປົກກະຕິຂອງມັນ, ຟ້າສີຄາມສົດໃສທີ່ບໍ່ເຄີຍມີຝົນຕົກຈັກເທື່ອ ແລະ ທົ່ງຫຍ້າຂຽວສະອຸ່ມທີ່ຮັບການຫົດນ້ຳຈາກນ້ຳໝອກໃນກາງຄືນ ແລ້ວຈຶ່ງຮ້ອງອອກມາວ່າ:<!-- #segment-separator --> “ລາວເວົ້າເປັນຄຳອຸປະມາບໍ່ແມ່ນບໍ່?”<!-- #segment-separator -->ພວກເຂົາກຽດຊັງຜູ້ປະກາດແຫ່ງຄວາມຊອບທຳ ແລະ ຫາວ່າເພິ່ນເປັນພວກກະຕ່າຍຕື່ນຕູມ; ຈາກນັ້ນພວກເຂົາກໍຍິ່ງສະແຫວງຫາຂອງບັນເທິງ ແລະ ຍິ່ງຕັ້ງໃຈເຮັດຊົ່ວຫຼາຍກວ່າເກົ່າ.<!-- #segment-separator -->ແຕ່ການທີ່ພວກເຂົາບໍ່ເຊື່ອບໍ່ສາມາດຂັດຂວາງເຫດການທີ່ທຳນວາຍໄວ້.<!-- #segment-separator -->ພຣະເຈົ້າຊົງອົດທົນຕໍ່ຄວາມຊົ່ວຮ້າຍຂອງພວກເຂົາເປັນເວລາດົນນານ ແລະໂອກາດພຽງພໍທີ່ຈະກັບໃຈ; ແຕ່ເມື່ອເຖິງເວລາທີ່ກຳນົດການພິພາກສາລົງໂທດກໍຕົກໃສ່ຄົນເຫຼົ່ານັ້ນທີ່ປະຕິເສດພຣະເມດຕາຂອງພຣະອົງ. {GC 338.1}

ພຣະຄຣິສຊົງກ່າວວ່າຈະມີຄຳບໍ່ເຊື່ອເລື່ອງການສະເດັດກັບມາຂອງພຣະອົງຄ້າຍຄືກັບໃນສະໄໝຂອງໂນອາ.<!-- #segment-separator -->ພຣະຜູ້ຊ່ວຍໃຫ້ລອດຊົງກ່າວວ່າ, ຄົນໃນສະໄໝໂນອາບໍ່ຮູ້ເລີຍຈົນກວ່ານ້ຳຖ້ວມມາກວາດພວກເຂົາໄປແລ້ວສັນໃດ “ເມື່ອບຸດມະນຸດມາ ກໍຈະເປັນດັ່ງນັ້ນແຫລະ” (ມັດທາຍ 24:39).<!-- #segment-separator -->ເມື່ອຄົນທີ່ໄດ້ນາມຊື່ວ່າເປັນຄົນຂອງພຣະເຈົ້າແຕ່ຮ່ວມເປັນໜຶ່ງດຽວກັບຊາວໂລກ, ໃຊ້ຊີວິດຢ່າງຊາວໂລກ ແລະ ຫາຄວາມບັນເທິງຈາກສິ່ງທີ່ພຣະເຈົ້າຊົງຫ້າມ; ເມື່ອຄຣິສຕະຈັກໄປຮຽນແບບຄວາມຫຼູຫຼາຟຸ້ມເຟື້ອຍຂອງທາງຊາວໂລກ; ເມື່ອສຽງລະຄັງດັງໂຄງເຄງເພື່ອສະຫຼອງການແຕ່ງງານ ແລະ ຄົນທັງຫຼາຍກຳລັງເບິ່ງອອກໄປໃນອະນາຄົດອັນໄກວ່າຈະມີວາມຈະເລີນຮຸ່ງເຮືອງໃນໂລກ; ເມື່ອນັ້ນແຫຼະ ພາບອັນແສງສີໃສ ແລະ ຄວາມຫວັງອັນຫຼອກລວງຈະດັບສູນຢ່າງກະທັນຫັນເໝືອນຟ້າແມບຟ້າຜ່າ.

## {GC 339.1}

ພຣະເຈົ້າສົ່ງຜູ້ຮັບໃຊ້ຂອງພຣະອົງທີ່ຊັງເລືອກໄວ້ເພື່ອປະກາດເຕືອນວ່າ ການພິພາກສາຄັ້ງສຸດທ້າຍໃກ້ເຂົ້າມາເໝືອນດັ່ງທີ່ພຣະອົງຊົງໃຊ້ໂນອາໃຫ້ເຕືອນຊາວໂລກເລື່ອງນ້ຳຖ້ວມ.<!-- #segment-separator -->ແລ້ວຄົນໃນສະໄໝຂອງໂນອາໄດ້ຫົວຂວັນຄຳທຳນວາຍຂອງເພິ່ນທີ່ປະກາດເລື່ອງຄວາມຊອບທຳຢ່າງໃດ ມີຫຼາຍຄົນໃນສະໄໝຂອງມິນເລີລວມເຖິງຄົນທີ່ມີຊື່ວ່າເປັນຄົນຂອງພຣະເຈົ້າບາງຄົນທີ່ຫົວຂວັນຄຳຕັກເຕືອນຂອງເພິ່ນຢ່າງນັ້ນ. {GC 339.1}

## {GC 339.2}

ເປັນຫຍັງຄຣິສຕະຈັກທັງຫຼາຍຈຶ່ງບໍ່ຕ້ອນຮັບຄໍາສອນ ແລະ ຄຳເທດສະໜາເລື່ອງການສະເດັດມາຄັ້ງທີ່ສອງຂອງພຣະຄຣິສ?<!-- #segment-separator -->ສຳລັບຄົນຊົ່ວ ການສະເດັດກັບມາຂອງພຣະອົງເປັນເລື່ອງຂອງຄວາມທຸກ ແລະ ຄວາມພິນາດ ແຕ່ສຳລັບຄົນຊອບທຳມັນເປັນເລື່ອງແຫ່ງຄວາມຫວັງ ແລະ ຄວາມຊົມຊື່ນຍິນດີ.<!-- #segment-separator -->ຄົນສັດຊື່ຂອງພຣະເຈົ້າໃນທຸກຍຸກທຸກສະໄໝໄດ້ໜຸນໃຈກັນແລະກັນດ້ວຍຄວາມຈິງອັນສຳຄັນເລື່ອງການສະເດັດກັບມາຂອງພຣະເຢຊູ; ແລ້ວເປັນຫຍັງຄົນທີ່ໄດ້ຊື່ວ່າເປັນຄົນຂອງພຣະເຈົ້າຈຶ່ງຖືວ່າເລື່ອງດັ່ງກ່າວ “ເປັນດັ່ງຫີນທີ່ໃຫ້ປະຊາຊົນຕຳສະດຸດ ແລະເປັນດັ່ງແຮ້ວທີ່ຈະດັກຈັບເອົາ” (ເອຊາຢາ 8:14) ເໝືອນຄົນຢິວທີ່ປະຕິເສດພຣະເຢຊູ.<!-- #segment-separator -->ແມ່ນອົງພຣະຜູ້ເປັນເຈົ້າເອງທີ່ຊົງສັນຍາກັບພວກສາວົກຂອງພຣະອົງວ່າ:<!-- #segment-separator --> “ເມື່ອເຮົາໄປຈັດຕຽມບ່ອນໄວ້ສຳລັບພວກເຈົ້າແລ້ວ ເຮົາຈະກັບຄືນມາຮັບເອົາພວກເຈົ້າໄປຢູ່ກັບເຮົາ.” (ໂຢຮັນ14:3).<!-- #segment-separator -->ແມ່ນພຣະຜູ້ຊ່ອຍໃຫ້ລອດເອງທີ່ແສນເມດຕາ ຜູ້ຊົງເຫັນວ່າ ຜູ້ເຊື່ອຕິດຕາມພຣະອົງຈະຮູ້ສຶກເປົ່າປ່ຽວດຽວດາຍ ແລະ ມີຄວາມໂສກເສົ້າ, ພຣະອົງຈຶ່ງຊົງໃຊ້ທູດສະຫວັນມາເພື່ອປອບໂຍນພວກເຂົາໂດຍຢືນຢັນວ່າພຣະອົງຈະສະເດັດກັບມາອີກເໝືອນດັ່ງທີ່ພຣະອົງສະເດັດຂຶ້ນໄປສະຫວັນ.<!-- #segment-separator -->ໃນຂະນະທີ່ພວກສາວົກຢືນຈ້ອງເບິ່ງໄປໃນທ້ອງຟ້າເພື່ອຈະໄດ້ເຫັນພຣະອົງຜູ້ທີ່ພວກເຂົາຮັກອີກຄັ້ງສຸດທ້າຍ, ກໍຕົກໃຈເມື່ອໄດ້ຍິນສຽງກ່າວວ່າ:<!-- #segment-separator --> “ຊາວຄາລີເລເອີຍ, ເປັນຫຍັງພວກເຈົ້າຈຶ່ງຢືນເບິ່ງທ້ອງຟ້າ? ພຣະເຢຊູເຈົ້າອົງນີ້ທີ່ຖືກຮັບໄປຈາກພວກເຈົ້າ ຂຶ້ນສູ່ສະຫວັນແລ້ວ ພຣະອົງຈະມາປາກົດຢ່າງທີ່ພວກເຈົ້າໄດ້ເຫັນພຣະອົງຂຶ້ນສູ່ສະຫວັນນັ້ນແຫຼະ.” (ກິດຈະການ 1:11).<!-- #segment-separator -->ພວກເຂົາມີຄວາມຫວັງຂຶ້ນໃໝ່ເມື່ອໄດ້ຍິນຄຳຂອງທູດສະຫວັນ.<!-- #segment-separator -->ພວກສາວົກຈຶ່ງ “ກັບຄືນເມືອນະຄອນເຢຣູຊາເລັມ ດ້ວຍຄວາມຊົມຊື່ນຍິນດີອັນໃຫຍ່. ພວກເພິ່ນໄດ້ສືບຕໍ່ຢູ່ໃນບໍລິເວນພຣະວິຫານທຸກວັນ ເພື່ອສັນລະເສີນ ແລະໂມທະນາຂອບພຣະຄຸນພຣະເຈົ້າ.” (ລູກາ 24:52, 53).<!-- #segment-separator -->ເຂົາທັງຫຼາຍບໍ່ໄດ້ຊື່ນຊົມຍິນດີຍ້ອນພຣະເຢຊູໄດ້ຖືກແຍກອອກຈາກພວກເຂົາ ແລະ ພວກເຂົາຖືກປະໄວ້ໃຫ້ດີ້ນລົນກັບການທົດລອງ ແລະ ການລໍ້ລວງຂອງໂລກ, ແຕ່ພວກສາວົກເຫຼົ່ານັ້ນມີຄວາມຊົມຊື່ນຍິນດີຍ້ອນຄຳຢືນຢັນຂອງທູດສະຫວັນວ່າພຣະອົງຈະສະເດັດກັບມາອີກ. {GC 339.2}

## {GC 339.3}

ການປະກາດຂ່າວເລື່ອງການສະເດັດມາຂອງພຣະຄຣິສໃນເວລານີ້ຄວນເປັນເລື່ອງທີ່ໜ້າຍິນດີເໝືອນໃນຕອນທີ່ພວກທູດສະຫວັນປະກາດຂ່າວນັ້ນໃຫ້ພວກຜູ້ລ້ຽງແກະໃນເມືອງເບັດເລເຮັມ.<!-- #segment-separator -->ຜູ້ທີ່ຮັກພຣະຜູ້ຊ່ອຍໃຫ້ລອດຢ່າງແທ້ຈິງຈະມີຄວາມໜ້າຊື່ນໃຈບານເມື່ອຄິດເຖິງການສະເດັດກັບມາຂອງພຣະອົງຜູ້ເປັນສູນກາງຄວາມຫວັງໃນຊີວິດນິຣັນຂອງພວກເຂົາ; ຂ່າວເລື່ອງການສະເດັດມານີ້ມີພື້ນຖານມາຈາກພຣະຄຳພີ; ເມື່ອພຣະອົງສະເດັດມາເປັນຄັ້ງທີສອງນີ້ ພຣະອົງຈະບໍ່ຮັບການດູຖືກດູໝິ່ນ ຫຼື ຖືກປະຕິເສດເໝືອນຕອນທີ່ພຣະອົງສະເດັດມາຄັ້ງທຳອິດ, ແຕ່ພຣະອົງຈະສະເດັດມາດ້ວຍຣິດທານຸພາບ ແລະ ດ້ວຍແສງຣັດສະໝີ.<!-- #segment-separator -->ມີແຕ່ຄົນທີ່ບໍ່ຮັກພຣະເຢຊູທີ່ບໍ່ຢາກໃຫ້ພຣະອົງສະເດັດກັບມາ; ຄວາມຄຽດແຄ້ນ ແລະ ຄວາມໃຈຮ້າຍທີ່ຄົນໃນຄຣິສຕະຈັກຕ່າງໆ ມີເມື່ອໄດ້ຍິນເລື່ອງດັ່ງກ່າວເປັນຫຼັກຖານທີ່ແຈ່ມແຈ້ງທີ່ສຸດວ່າຄຣິສຕະຈັກເຫຼົ່ານັ້ນໄດ້ປະຖິ້ມພຣະອົງ. {GC 339.3}

## {GC 340.1}

ຜູ້ທີ່ຮັບເອົາຄໍາສອນເລື່ອງການສະເດັດກັບມາກໍຮູ້ສຶກວ່າ ຕົນຕ້ອງການຖິ້ມໃຈເກົ່າເອົາໃຈໃໝ່ ແລະ ຖ່ອມໃຈລົງຕໍ່ພຣະເຈົ້າ.<!-- #segment-separator -->ມີຫຼາຍຄົນທີ່ມີ 2 ຈິດ 2 ໃຈລະຫວ່າງພຣະຄຣິສ ກັບ ໂລກເປັນເວລາດົນນານ; ມາບັດນີ້ພວກເຂົາຮູ້ສຶກວ່າເຖິງເວລາທີ່ຕ້ອງຕັດສິນໃຈ.<!-- #segment-separator --> “ສິ່ງທີ່ກ່ຽວຂ້ອງກັບຊີວິດນິຣັນໄດ້ກາຍເປັນຄວາມຈິງທີ່ຊັດເຈນທີ່ສຸດຢ່າງທີ່ບໍ່ເຄີຍສຳຜັດມາກ່ອນ,<!-- #segment-separator -->ເໝືອນສະຫວັນຍັບເຂົ້າມາໃກ້ໂລກ. ພວກເຂົາຮູ້ສຳນຶກໃນຄວາມບາບຂອງຕົນທີ່ມີຕໍ່ພຣະເຈົ້າຢ່າງທີ່ບໍ່ເຄີຍຮູ້ສຶກມາກ່ອນ.” (ບຼິສ, ໜ້າ 146).<!-- #segment-separator -->ຊາວຄຣິສຕຽນໄດ້ຮັບການຟື້ນຟູສູ່ຊີວິດໃໝ່ຝ່າຍຈິດວິນຍານ.<!-- #segment-separator -->ພວກເຂົາຮູ້ສຶກວ່າເຫຼືອເວລາສັ້ນໆ ເທົ່ານັ້ນ ສະນັ້ນຖ້າຈະເຮັດຫຍັງເພື່ອຊ່ວຍເຫຼືອເພື່ອນມະນຸດດ້ວຍກັນກໍຕ້ອງຝ້າວເຮັດຢ່າງຮີບດ່ວນ.<!-- #segment-separator -->ສິ່ງຂອງຝ່າຍໂລກຈືດຈາງໄປ, ປະເດັນທີ່ຈັບໃຈພວກເຂົາເໜືອສິ່ງໃດທັງໝົດແມ່ນວ່າ ພວກເຂົາຈະມີຊີວິດນິຣັນ ຫຼືວ່າ ຈະຕ້ອງຕາຍໄປຕະຫຼອດການ.<!-- #segment-separator -->ພຣະວິນຍານຂອງພຣະເຈົ້າສະຖິດຢູ່ກັບພວກເຂົາ ແລະ ຊົງປະທານພະລັງຣິດເດດໃຫ້ພວກເຂົາໃນການຕັກເຕືອນຂໍຮ້ອງພີ່ນ້ອງ ແລະ ຄົນບາບໃຫ້ຕຽມຕົວສຳລັບວັນສຳຄັນຍິ່ງໃຫຍ່ຂອງພຣະເຈົ້າ.<!-- #segment-separator -->ການດຳເນີນຊີວິດປະຈຳວັນຂອງພວກເຂົາເປັນພະຍານທີ່ມິດງຽບຢູ່ຕະຫຼອດເວລາທີ່ປະນາມສະມາຊິກຄຣິສຕະຈັກທີ່ເນັ້ນພິທີກຳແຕ່ບໍ່ກັບໃຈ.<!-- #segment-separator -->ຄົນເຫຼົ່ານັ້ນບໍ່ຢາກມີຫຍັງມາຂັດຈັງຫວະການຫາຄວາມບັນເທິງ, ການສະແຫວງຫາເງິນຄຳ ແລະ ຄວາມທະເຍີທະຍານຫາລາບຍົດໃນໂລກນີ້.<!-- #segment-separator -->ດ້ວຍເຫດນີ້ຈຶ່ງມີຄົນມາຕໍ່ຕ້ານຄຳສອນເລື່ອງການສະເດັດກັບມາຂອງພຣະຄຣິສ ແລະ ຜູ້ທີ່ປະກາດຄຳສອນນັ້ນ. {GC 340.1}

## {GC 340.2}

ໃນເມື່ອຫຼັກຖານກ່ຽວກັບໄລຍະເວລາແຫ່ງຄຳພະຍາກອນມີຄວາມໜັກແໜ້ນໝັ້ນຄົງ ຄົນທີ່ຕໍ່ຕ້ານຈຶ່ງພະຍາຍາມຂັດຂວາງບໍ່ໃຫ້ຄົນມາຄົ້ນຄວ້າເລື່ອງນີ້ ໂດຍກ່າວວ່າ ຄຳພະຍາກອນຖືກຜະນຶກຕາໄວ້.<!-- #segment-separator -->ຢ່າງນີ້ແຫຼະ ພວກໂປຣແຕັສຕັງຈຶ່ງຈະເລີນຮອຍຕາມຄຣິສຕະຈັກໂຣມ,<!-- #segment-separator -->ເພາະຄຣິສຕະຈັກໃນລະບອບສັນຕະປາປາເຄີຍຫ້າມສະມາຊິດອ່ານພຣະຄຳພີ ແລະ ໃນຂະນະດຽວກັນຄຣິສຕະຈັກນິກາຍໂປຣແຕັສຕັງກໍອ້າງວ່າມີສ່ວນສຳຄັນຂອງພຣະຄຳພີທີ່ບໍ່ສາມາດເຂົ້າໃຈໄດ້ ຄືສ່ວນທີ່ກ່າວເຖິງຄວາມຈິງທີ່ກ່ຽວຂ້ອງກັບຍຸກສະໄໝຂອງພວກເຮົານັ້ນເອງ. {GC 340.2}

## {GC 341.1}

ສາສະໜາຈານ ແລະ ືປະຊາຂົນພາກັນປະກາດວ່າ ຄຳພະຍາກອນຂອງດານີເອນ ແລະ ພຣະນິມິດເປັນສິ່ງເລິກລັບທີ່ບໍ່ສາມາດເຂົ້າໃຈໄດ້.<!-- #segment-separator -->ແຕ່ພຣະຄຣິສຊົງຊີ້ໄປຍັງຖ້ອຍຄຳຂອງຜູ້ເຜີຍພຣະທຳດານີເອນກ່ຽວກັບເຫດການທີ່ຈະເກີດຂຶ້ນຕາມກຳນົດເວລາວ່າ:<!-- #segment-separator --> “ໃຫ້ຜູ້ອ່ານ*ເຂົ້າໃຈ*ເອງ.” (ມັດທາຍ 24:15).<!-- #segment-separator -->ສ່ວນຄຳສອນທີ່ບອກວ່າພຣະທຳພຣະນິມິດເປັນສສິ່ງເລິກລັບທີ່ເຂົ້າໃຈບໍ່ໄດ້ກໍບໍ່ເປັນຄວາມຈິງ ເພາະວ່າຊື່ພຣະທຳເຫຼັ້ມນີ້ໃນພາສາເດີມແປວ່າການເປິດເຜີຍ ເຊິ່ງຈະເຫັນໄດ້ຈາກຂໍ້ທຳອິດຂອງພຣະທຳດັ່ງກ່າວ.<!-- #segment-separator --> “ການຊົງສຳແດງຂອງພຣະເຢຊູເຈົ້າ ເຊິ່ງພຣະເຈົ້າໄດ້ຊົງປະທານແກ່ພຣະອົງເພື່ອຊົງຊີ້ແຈງໃຫ້ບັນດາຜູ້ຮັບໃຊ້ຂອງພຣະອົງຮູ້ເຖິງເຫດການທັງຫຼາຍທີ່ຕ້ອງບັງເກີດຂຶ້ນໃນບໍ່ຊ້ານີ້ ...<!-- #segment-separator -->*ຄວາມສຸກເປັນຂອງຜູ້ທີ່ອ່ານ*ພຣະທຳເຫຼັ້ມນີ້ ແລະ ຄວາມສຸກເປັນຂອງ*ຜູ້ທີ່ຮັບຟັງ*ຖ້ອຍຄຳແຫ່ງຄຳທຳນວາຍ ແລະ *ປະຕິບັດຕາມ*ຂໍ້ຄວາມທີ່ມີຄຳຂຽນໄວ້ໃນພຣະທຳເຫຼັ້ມນີ້. ດ້ວຍວ່າ, ເວລານັ້ນກໍໃກ້ເຂົ້າມາແລ້ວ ເມື່ອເຫດການເຫຼົ່ານີ້ຈະເກີດຂຶ້ນ.” (ພຣະນິມິດ1:1–3). {GC 341.1}

## {GC 341.2}

ຜູ້ເຜີຍພຣະທຳໂຢຮັນກ່າວວ່າ:<!-- #segment-separator --> “ຄວາມສຸກເປັນຂອງຜູ້ທີ່ອ່ານພຣະທຳເຫຼັ້ມນີ້,” ພຣະພອນດັ່ງກ່າວບໍ່ແມ່ນສໍາລັບຄົນທີ່ບໍ່ຍອມອ່ານ;<!-- #segment-separator -->ແລະ ກ່າວວ່າ “ຄວາມສຸກເປັນຂອງຜູ້ທີ່ຮັບຟັງ,” ມີບາງຄົນປະຕິເສດທີ່ຈະຮັບຟັງສິ່ງໃດທີ່ກ່ຽວຂ້ອງກັບຄໍາພະຍາກອນ; ພຣະພອນດັ່ງກ່າວບໍ່ແມ່ນສໍາລັບຄົນກຸ່ມນີ້.<!-- #segment-separator --> “ແລະ ປະຕິບັດຕາມຂໍ້ຄວາມທີ່ມີຄຳຂຽນໄວ້ໃນພຣະທຳເຫຼັ້ມນີ້,” ມີຫຼາຍຄົນບໍ່ຍອມເອົາໃຈໃສ່ຕໍ່ຄໍາຕັກເຕືອນ ແລະ ຄໍາສັ່ງສອນທີ່ມີຢູ່ໃນພຣະທຳພຣະນິມິດ, ຄົນເຫຼົ່ານີ້ກໍບໍ່ສາມາດອ້າງສິດໃນການຮັບພຣະພອນທີ່ຊົງສັນຍາໄວ້.<!-- #segment-separator -->ທຸກຄົນທີ່ເຍາະເຍີ້ຍປະເດັນຕ່າງໆ ຂອງຄຳພະຍາກອນ ແລະຫົວຂວັນໃສ່ສັນຍາລັກຕ່າງໆ ທີ່ໃຊ້ໃນການທຳນວາຍ ພ້ອມດ້ວຍທຸກຄົນທີ່ບໍ່ຍອມປ່ຽນແປງຊີວິດ ແລະ ຕຽມພ້ອມສໍາລັບການສະເດັດມາຂອງບຸດມະນຸດລ້ວນແຕ່ຈະບໍ່ໄດ້ຮັບພອນ. {GC 341.2}

## {GC 341.3}

ອິ່ງໃສ່ຄຳສອນຂອງພຣະຄຳພີແລ້ວ ຈະມີຄົນກ້າສອນວ່າພຣະທຳພຣະນິມິດເປັນໜັງສືເລິກລັບເກີນທີ່ມະນຸດຈະເຂົ້າໃຈໄດ້ຢ່າງໃດ.<!-- #segment-separator -->ພຣະທຳດັ່ງກ່າວເປັນຄວາມເລິກລັບທີ່ເປີດເຜີຍ ແລະ ເປັນໜັງສືທີ່ເປີດອອກ.<!-- #segment-separator -->ການສຶກສາພຣະທຳພຣະນິມິດຈະນຳໄປສູ່ການສຶກສາພຣະທຳດານີເອນ. ທັງສອງເຫຼັ້ມນີ້ມີຄຳສອນທີ່ສຳຄັນທີ່ສຸດ, ເປັນຄຳສອນທີ່ພຣະເຈົ້າປະທານໃຫ້ມະນຸດກ່ຽວກັບເຫດການທີ່ຈະເກີດຂຶ້ນໃນຊ່ວງສຸດທ້າຍຂອງປະຫວັດສາດໂລກ. {GC 341.3}

## {GC 341.4}

ພຣະເຈົ້າຊົງເປີດເຜີຍໃຫ້ໂຢຮັນໄດ້ເຫັນນິມິດເຖິງປະສົບການຕ່າງໆ ຂອງຄຣິສຕະຈັກທີ່ສຳຄັນ ແລະ ໜ້າສົນໃຈ.<!-- #segment-separator -->ເພິ່ນໄດ້ເຫັນສະພາບໄພ່ພົນຂອງພຣະເຈົ້າ ທັງໄພອັນຕະລາຍທີ່ຕ້ອງຜະເຊີນ, ຄວາມຂັດແຍ່ງຕ່າງໆ ແລະ ການປົດປ່ອຍທີ່ຈະໄດ້ຮັບໃນທີ່ສຸດ.<!-- #segment-separator -->ເພິ່ນໄດ້ບັນທຶກຂ່າວສານອັນເປັນດັ່ງທາດເລ່ງການສຸກໃຫ້ມະນຸດພ້ອມສຳລັບການເກັບກ່ຽວໃນຍຸກສຸດທ້າຍ: ບາງຄົນກໍຈະເປັນດັ່ງຮວງເຂົ້າ ແລະ ຈະໄດ້ຮັບການກ່ຽວເກັບເຂົ້າໄປໃນແຜ່ນດິນສະຫວັນ ສ່ວນຄົນອື່ນກໍຈະເປັນດັ່ງໄມ້ຟືນທີ່ຈະຖືກເຜົາໄໝ້ໄປຈົນໝົດສິ້ນ.<!-- #segment-separator -->ພຣະເຈົ້າຊົງເປີດເຜີຍໃຫ້ເພິ່ນເຫັນປະເດັນຕ່າງໆ ທີ່ສຳຄັນຫຼາຍສຳລັບຄຣິສຕະຈັກໃນຍຸກສຸດທ້າຍນໂດຍສະເພາະ ເພື່ອວ່າຜູ້ທີ່ຈະຫັນຈາກຄວາມຜິດໄປສູ່ຄວາມຈິງຈະໄດ້ຮັບຄໍາແນະນໍາກ່ຽວກັບໄພອັນຕະລາຍ ແລະ ການຂັດແຍ້ງທີ່ຢູ່ຕໍ່ໜ້າພວກເຂົາ.<!-- #segment-separator -->ບໍ່ຈຳເປັນໃຫ້ຜູ້ໃດງົງຕໍ່ເຫດການຕ່າງໆ ທີ່ກໍາລັງຈະເກີດຂຶ້ນເທິງແຜ່ນດິນໂລກ. {GC 341.4}

## {GC 342.1}

ແລ້ວເປັນຫຍັງຄົນສ່ວນຫຼາຍບໍ່ຮູ້ພຣະທຳພຣະນິມິດອັນເປັນຂໍ້ຄວາມສຳຄັນຂອງພຣະຄຳພີ?<!-- #segment-separator -->ເປັນຫຍັງຄົນທົ່ວໄປບໍ່ຢາກຄົ້ນຄວ້າພຣະທຳດັ່ງກ່າວ?<!-- #segment-separator -->ເປັນເພາະມານຊາຕານສຶກສາຢ່າງດຸໝັ່ນເພື່ອຫາທາງປິດບັງສິ່ງທີ່ຈະເປີດເຜີຍການຫຼອກລວງຂອງມັນບໍ່ໃຫ້ມະນຸດເຫັນ.<!-- #segment-separator -->ດ້ວຍເຫດນີ້, ພຣະຄຣິສຜູ້ຊົງໃຫ້ນິມິດແກ່ໂຢຮັນນັ້ນ ຊົງເຫັນລ່ວງໜ້າເຖິງການຕໍ່ຕ້ານທີ່ຈະເກີດຂຶ້ນກັບຜູ້ທີ່ສຶກສາພຣະທຳພຣະນິມິດ, ພຣະອົງຈຶ່ງກ່າວຄຳອວຍພອນໃຫ້ແກ່ທຸກຄົນທີ່ອ່ານ, ຮັບຟັງ ແລະ ປະຕິບັດຕາມຖ້ອຍຄຳແຫ່ງຄຳພະຍາກອນດັ່ງກ່າວ. {GC 342.1}
