---
chapter:
  number: 20
  title:
    lo: ການຟື້ນຟູຄັ້ງ(ຍິ່ງ)ໃຫຍ່
    en: A Great Religious Awakening
---

## {GC 355.1}

### <Lao Heading>

ຂ່າວທູດສະຫວັນອົງທຳອິດໃນພຣະນິມິດບົດທີ 14 ເປັນຄຳທຳນວາຍວ່າກ່ອນການສະເດັດກັບມາຂອງພຣະຄຣິສຈະມີການຕື່ນຕົວທາງສາສະໜາຄັ້ງຍິ່ງໃຫຍ່.<!-- #segment-separator --> ໃນພຣະທຳດັ່ງກ່າວມີທູດສະຫວັນອົງໜຶ່ງ “ບິນໄປໃນທ້ອງຟ້າ ມີຂ່າວປະເສີດອັນນິຣັນດອນ ນຳໄປປະກາດແກ່ຊາວໂລກທັງປວງ. ແກ່ທຸກປະເທດ, ທຸກຊົນເຜົ່າ, ທຸກພາສາ ແລະ ທຸກຊົນຊາດ.” ທູດສະຫວັນອົງນັ້ນ “ເປັ່ງສຽງຮ້ອງວ່າ:”<!-- #segment-separator --> “ຈົ່ງຢຳເກງພຣະເຈົ້າ ແລະ ຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວ ທີ່ພຣະອົງຈະຕັດສິນມະນຸດສະໂລກ; ຈົ່ງນະມັດສະການພຣະອົງຜູ້ທີ່ໄດ້ສ້າຮງຟ້າສະຫວັນ, ແຜ່ນດິນໂລກ, ນ້ຳທະເລ ກັບບໍ່ນ້ຳພຸທັງຫຼາຍ.” (ພຣະນິມິດ 14:6, 7). {GC 355.1}

## {GC 355.2}

ການທີ່ພຣະຄຳຂຽນວ່າ ຜູ້ປະກາດເຕືອນນັ້ນແມ່ນທູດສະຫວັນມີຄວາມໝາຍສໍາຄັນ.<!-- #segment-separator --> ລັກສະນະຂອງທູດສະຫວັນຄື ຄວາມບໍລິສຸດ, ສະຫງ່າຣາສີ ແລະ ຣິດອຳນາດ, ພຣະເຈົ້າຈຶ່ງໃຊ້ສັນຍາລັກຂອງທູດສະຫວັນເພື່ອແໜ້ນເຖິງລັກສະນະອັນສູງສົ່ງຂອງຂ່າວສານດັ່ງກ່າວທີ່ຈະປະກາດອອກໄປດ້ວຍສະຫງ່າຣາສີ ແລະ ພະລັງຣິດເດດ.<!-- #segment-separator --> ສ່ວນທີ່ຂຽນວ່າທູດສະຫວັນອົງນັ້ນ “ບິນໄປໃນທ້ອງຟ້າ” ດ້ວຍການ “ເປັ່ງສຽງຮ້ອງ” ເພື່ອປະກາດເຕືອນ ແລະ ໄດ້ປະກາດແກ່ມະນຸດສະໂລກທຸກຄົນນັ້ນ ຄື ປະກາດໃຫ້ແກ່ “ທຸກປະເທດ, ທຸກຊົນເຜົ່າ, ທຸກພາສາ ແລະ ທຸກຊົນຊາດ” ສະແດງໃຫ້ເຫັນວ່າ ຂ່າວສານດັ່ງກ່າວຈະຖືກປະກາດໄປທົ່ວໂລກຢ່າງໄວວາ. {GC 355.2}

## {GC 355.3}

ໃນຂ່າວສານນັ້ນເອງມີການບົ່ງບອກເຖິງເວລາທີ່ການເຄື່ອນໄຫວນີ້ຈະເກີດຂຶ້ນ<!-- #segment-separator --> ໂດຍກ່າວວ່າມັນເປັນສ່ວນຂອງ “ຂ່າວປະເສີດອັນນິຣັນດອນ” ແລະ ເປັນການປະກາດເປີດການພິພາກສາ.<!-- #segment-separator --> ຂ່າວແຫ່ງຄວາມລອດພົ້ນໄດ້ຖືກປະກາດໃນທຸກຍຸກສະໄໝ; ແຕ່ຂ່າວຂອງທູດສະຫວັນອົງທຳອິດນີ້ເປັນສ່ວນຂອງຂ່າວປະເສີດທີ່ສາມາດປະກາດໃນຍຸກສຸດທ້າຍເທົ່ານັ້ນ, ເພາະເວລາພິພາກສາເປັນເລື່ອງຂອງຍຸກສຸດທ້າຍ.<!-- #segment-separator --> ຄໍາພະຍາກອນທັງຫຼາຍ ໃນພຣະຄຳພີໄດ້ທຳນວາຍເຖິງເຫດການຕ່າງໆ ຕາມລຳດັບຈົນເຖິງການເປີດການພິພາກສາ<!-- #segment-separator --> ໂດຍສະເພາະແມ່ນຄຳພະຍາກອນໃນພຣະທຳດານີເອນ.<!-- #segment-separator --> ແຕ່ສ່ວນຂອງຄຳພະຍາກອນຂອງດານີເອນທີ່ກ່ຽວຂ້ອງກັບຍຸກສຸດທ້າຍ, ພຣະອົງຊົງສັ່ງເພິ່ນວ່າ: “ເຈົ້າດານີເອນເອີຍ ໃຫ້ເຈົ້າຮຳໜັງສືມ້ວນນິ້ນ ແລະ ຕິດຕາປະທັບໃສ່ໄວ້ ຈົນເວລາແຫ່ງການສິ້ນສຸດຂອງໂລກມາເຖິງ.” (ດານີເອນ 12:4).<!-- #segment-separator --> ສະນັ້ນ, ບໍ່ສາມາດມີການປະກາດເລື່ອງການພິພາກສາຈົນກວ່າຍຸກສຸດທ້າຍມາເຖິງຕາມຄຳພະຍາກອນເຫຼົ່ານີ້.<!-- #segment-separator --> ແຕ່ໃນຍຸກສຸດທ້າຍ, ຜູ້ເຜີຍພຣະທຳກ່າວວ່າ, “ໃນເວລານັ້ນ ຄົນຈຳນວນຫຼວງຫຼາຍຈະແລ່ນໄປແລ່ນມາ ແລະ ຄວາມຮູ້ຈະເພີ່ມທະວີຂຶ້ນ.” ດານີເອນ 12:4). {GC 355.3}

## {GC 356.1}

ສ່ວນອັກຄະສາວົກໂປໂລໄດ້ເຕືອນຄຣິສຕະຈັກບໍ່ໃຫ້ຄາດຫວັງວ່າພຣະຄຣິສຈະສະເດັດມາໃນຍຸກສະໄໝຂອງເພິ່ນ,<!-- #segment-separator --> ໂດຍກ່າວວ່າ: “ວັນນັ້ນຈະບໍ່ມາເຖິງ ຈົນກວ່າການທໍລະຍົດຄັ້ງສຸດທ້າຍຈະເກີດຂຶ້ນກ່ອນ ແລະ ຜູ້ຊົ່ວຮ້າຍຈະປາກົດຕົວຂຶ້ນ.” (2 ເທສະໂລນິກ 2:3).<!-- #segment-separator --> ສະນັ້ນ, ການປະຖິ້ມຄວາມເຊື່ອຄັ້ງໃຫຍ່ ແລະ ການປົກຄອງອັນດົນນານຂອງ “ຜູ້ຊົ່ວຮ້າຍ” ຕ້ອງເກີດຂຶ້ນກ່ອນການສະເດັດກັບມາຂອງອົງພຣະຜູ້ເປັນເຈົ້າຂອງພວກເຮົາ.<!-- #segment-separator --> ຄຳວ່າ “ຜູ້ຊົ່ວຮ້າຍ,” “ອຳນາດອັນເລິກລັບແຫ່ງຄວາມຊົ່ວຮ້າຍ,” ແລະ “ຜູ້ທີ່ຖືກໝາຍໄວ້ສຳລັບນະຣົກ,” ໃນພຣະທຳ 2 ເທສະໂລນິກ 2:3–8 ໝາຍເຖິງລະບອບສັນຕະປາປາທີ່ເຮືອງອຳນາດຢູ່ຕະຫຼອດ 1,260 ປີຕາມຄຳພະຍາກອນ.<!-- #segment-separator --> ໄລຍະເວລາດັ່ງກ່າວໄດ້ສິ້ນສຸດລົງໃນປີ ຄ.ສ. 1798.<!-- #segment-separator --> ການສະເດັດມາຂອງພຣະຄຣິສບໍ່ສາມາດເກີດຂຶ້ນກ່ອນເວລານັ້ນ.<!-- #segment-separator --> ຄຳເຕືອນຂອງອາຈານໂປໂລ(ກວມເອົາ/ຄອບຄຸມ)ໄລຍະເວລາທັງໝົດຕັ້ງແຕ່ພຣະເຢຊູສະເດັດຂຶ້ນສະຫວັນຈົນເຖິງປີ 1798.<!-- #segment-separator --> ດັ່ງນັ້ນການປະກາດເລື່ອງການສະເດັດກັບມາຂອງພຣະຄຣິສຕ້ອງເກີດຂຶ້ນຫຼັງຈາກປີນັ້ນ. {GC 356.1}

## {GC 356.2}

ບໍ່ເຄີຍມີການປະກາດຂ່າວສານດັ່ງກ່າວໃນຍຸກສະໄໝຕ່າງໆ ກ່ອນໜ້ານັ້ນ.<!-- #segment-separator --> ຕາມທີ່ເຫັນມາແລ້ວ, ອາຈານໂປໂລກໍບໍ່ໄດ້ປະກາດເລື່ອງນີ້, ເພິ່ນພຽງແຕ່ສອນພີ່ນ້ອງວ່າ ເລື່ອງການສະເດັດກັບມາຍັງເປັນເລື່ອງຂອງອະນາຄົດອັນໄກ.<!-- #segment-separator --> ພວກນັກປະຕິຮູບກໍບໍ່ໄດ້ປະກາດເຊັ່ນກັນ.<!-- #segment-separator --> ມາຕິນ ລູເທີກ່າວວ່າການພິພາກສາຄົງຈະເກີດຂຶ້ນຫຼັງຈາກສະໄໝຂອງເຂົາປະມານ 300 ປີ.<!-- #segment-separator --> ຢ່າງໃດກໍຕາມ, ນັບແຕ່ປີ 1798 ເປັນຕົ້ນມາ ພຣະທຳດານີເອນໄປ້ເປີດຜະໜຶກໄວ້ ແລະ ຄວາມຮູ້ໃນຄຳພະຍອນໄດ້ເພີ່ມທະວີຂຶ້ນ, ມີຄົນຫຼວງຫຼາຍປະກາດເຕືອນວ່າ ການພິພາກສານັ້ນໃກ້ເຂົ້າມາແລ້ວ. {GC 356.2}

## {GC 357.1}

ເຊັ່ນດຽວກັບການປະຕິຮູບຄັ້ງໃຫຍ່ແຫ່ງສັດຕະວັດທີ 16, ໃນເວລາດຽວກັນມີການເຄື່ອນໄຫວປະກາດເລື່ອງການສະເດັດກັບມາຂອງພຣະຄຣິສໃນປະເທດຕ່າງໆ ທີ່ມີພື້ນຖານຄຣິສຕຽນ.<!-- #segment-separator --> ທັງໃນທະວີບເອີຣົບ ແລະ ອາເມຣິກາ, ພຣະເຈົ້າຊົງນຳຊາຍຜູ້ເຊື່ອທີ່ເປັນນັກອະທິຖານໃຫ້ຄົ້ນຄວ້າຄຳພະຍາກອນ ແລະ ເມື່ອພວກເຂົາສະກົດຮອຍຕາມຄຳທຳນວາຍໃນພຣະຄຳພີກໍພົບຫຼັກຖານອັນໜ້າເຊື່ອຖືວ່າການສິ້ນສຸດລົງຂອງບັນດາທຸກສິ່ງໃກ້ຈະເຖິງແລ້ວ.<!-- #segment-separator --> ໃນດິນແດນຕ່າງໆ ມີກຸ່ມຄຣິສຕຽນທີ່ຄົ້ນພົບໃນພຣະຄຳພີວ່າການສະເດັດກັບມາຂອງພຣະຄຣິສໃກ້ເຂົ້າມາແລ້ວ ໂດຍກຸ່ມເຫຼົ່ານີ້ບໍ່ໄດ້ມີການສື່ສານພົວພັນກັນ. {GC 357.1}

## {GC 357.2}

ໃນປີ ຄ.ສ. 1821, ຄື 3 ປີຫຼັງຈາກມິນເລີສະຫຼຸບການຄົ້ນຄວ້າຄຳພະຍາກອນທີ່ກ່າວເຖິງເວລາແຫ່ງການພິພາກສາ, ດຣ. ໂຈເຊັບ ວໍຟ໌ (Dr. Joseph Wolff) ຜູ້ທີ່ຮັບການຂະໜານນາມວ່າ “ຜູ້ປະກາດຍັງຊາວໂລກທັງປວງ,” ເລີ່ມປະກາດວ່າການສະເດັດມາຂອງພຣະຄຣິສໃກ້ແລ້ວ.<!-- #segment-separator --> ອາຈານວໍຟ໌ເກີດໃນປະເທດເຢຍລະມັນ, ພໍ່ຂອງເພິ່ນເປັນຣັບບີຂອງສາສະໜາຢິວ.<!-- #segment-separator --> ຕອນອາຈານວໍຟ໌ຍັງນ້ອຍເພິ່ນຮັບເຊື່ອວ່າສາສະໜາຄຣິສເປັນຄວາມຈິງ.<!-- #segment-separator --> ເພິ່ນມີຄວາມກະຕືລືລົ້ນ ແລະ ຈິດໃຈທີ່ໃຝ່ຮູ້, ມັກຟັງບົດສົນທະນາທີ່ເຮືອນຂອງພໍ່ໃນຂະນະທີ່ຊາວເຮັບເຣີເຕົ້າໂຮມກັນເພື່ອທົບທວນເລື່ອງພຣະເມຊີອາທີ່ຈະສະເດັດມາ ແລະ ຄວາມຫວັງທີ່ຈະຟື້ນຟູຊົນຊາດອິດສະຣາເອນ.<!-- #segment-separator --> ມື້ໜຶ່ງໜຸ່ມນ້ອຍວໍຟ໌ໄດ້ຍິນຄົນກລ່າວເຖິງພຣະເຢຊູໄທນາຊາເຣັດ ຈຶ່ງຖາມວ່າຜູ້ນັ້ນແມ່ນໃຜ.<!-- #segment-separator --> ມີຄົນຕອບວ່າ: “ເປັນຄົນຢິວທີ່ມີຄວາມສາມາດຫຼາຍທີ່ສຸດ, ແຕ່ເພິ່ນແອບອ້າງວ່າເປັນພຣະເມຊີອາ, ສະພາຊາວຢິວຈຶ່ງຕັດສິນປະຫານຊີວິດເພິ່ນ.” ໜຸ່ມນ້ອຍວໍຟ໌ຖາມຄືນວ່າ: “ເພາະເຫດໃດນະຄອນເຢຣູຊາເລັມຕ້ອງຖືກທຳລາຍ? ເປັນຫຍັງພວກເຮົາຕ້ອງຢູ່ແບບບໍ່ມີບ້ານເມືອງຂອງຕົນເອງ?” ພໍ່ຂອງເພິ່ນຕອບວ່າ: “ເປັນຕາໜ້າເສົ້າແທ້! ຍ້ອນວ່າຄົນຢິວໄດ້ຂ້າບັນດາຜູ້ເຜີຍພຣະທຳ.”<!-- #segment-separator --> ໜຸ່ມນ້ອຍຄິດໄດ້ທັນທີວ່າ:<!-- #segment-separator --> “ຫຼືວ່າພຣະເຢຊູເປັນໜຶ່ງໃນພວກຜູ້ເຜີຍພຣະທຳດ້ວຍ? ບາງເທື່ອພຣະອົງບໍ່ມີຄວາມຜິດເມື່ອພຣະອົງຖືກຄົນຢິວຂ້າ.” (ການເດີນທາງ ແລະ ການພະຈົນໄພຂອງ ອາຈານ ໂຈເຊັບ ວໍຟ໌, ເຫຼັ້ມ 1, ໜ້າ 6).<!-- #segment-separator --> ວໍຟ໌ຮູ້ສຶກຢ່າງແຮງກ້າວ່າຄວາມຄິດດັ່ງກ່າວຄົງເປັນຄວາມຈິງ, ເພິ່ນຈຶ່ງໄປຢືນໃກ້ໂບດຂອງຄຣິສຕຽນຢູ່ເລື່ອຍໆ ເພື່ອຟັງຄຳເທດສະໜາ ເຖິງແມ່ນວ່າໄດ້ຖືກຜູ້ໃຫຍ່ຫ້າມບໍ່ໃຫ້ເຂົ້າໂບດກໍຕາມ. {GC 357.2}

## {GC 357.3}

ຄັ້ງໜຶ່ງ, ເມື່ອມີອາຍຸພຽງ 7 ປີ ເພິ່ນກຳລັງອວດໃຫ້ເພື່ອນບ້ານຄຣິສຕຽນຜູ້ແກ່ຊະລາຄົນໜຶ່ງຟັງວ່າ ໃນອະນາຄົດພຣະເມຊີອາຈະສະເດັດມາໂຜດຊົນຊາດອິດສະຣາເອນໃຫ້ຊະນະສັດຕູທັງປວງ ແລ້ວຜູ້ເຖົ້ານັ້ນຈຶ່ງຕອບຢ່າງເອັນດູວ່າ:<!-- #segment-separator --> “ທ້າວນ້ອຍເອີຍ, ຂ້ອຍຈະບອກເຈົ້າວ່າພຣະເມຊີອາອັນແທ້ຈິງແມ່ນໃຜ:<!-- #segment-separator --> ແມ່ນພຣະເຢຊູໄທນາຊາເຣັດ, . . . ຜູ້ທີ່ບັນພະບຸລຸດຂອງເຈົ້າໄດ້ຄຶງໄວ້ເທິງໄມ້ກາງແຂນ, ດັ່ງທີ່ພວກເຂົາໄດ້ກະທຳຕໍ່ບັນດາຜູ້ເຜີຍພຣະທຳໃນສະໄໝກ່ອນ.<!-- #segment-separator --> ເຈົ້າຈົ່ງເມືອເຮືອນໄປອ່ານພຣະທຳເອຊາຢາບົດທີ 53 ແລ້ວຈະເຫັນວ່າພຣະເຢຊູຄຣິສເປັນພຣະບຸດຂອງພຣະເຈົ້າ.” (ໃນທີ່ດຽວກັນ, ເຫຼັ້ມ 1, ໜ້າ 7).<!-- #segment-separator --> ໃນທັນໃດນັ້ນເພິ່ນກໍຮູ້ສຶກົຢ່າງຈັບໃຈວ່າ ຄຳຂອງຜູ້ເທົ້ານັ້ນຕ້ອງເປັນຄວາມຈິງ.<!-- #segment-separator --> ເພິ່ນຈຶ່ງກັບບ້ານໄປອ່ານພຣະຄຳພີ, ເມື່ອອ່ານແລ້ວກໍປະຫຼາດໃຈທີ່ຄຳພະຍາກອນໄດ້ສຳເລັດກັບພຣະເຢຊໄທນາຊາເຣັດຢ່າງສົມບູນ.<!-- #segment-separator --> ເປັນໄປໄດ້ບໍວ່າ ຖ້ອຍຄຳຂອງຜູ້ເທົ່າຄຣິສຕຽນເປັນຄວາມຈິງ?<!-- #segment-separator --> ຊາຍໜຸ່ມນ້ອຍນັ້ນຈຶ່ງໄປຂໍໃຫ້ພໍ່ຊ່ວຍອະທິບາຍຄຳພະຍາກອນດັ່ງກ່າວ, ແຕ່ພໍ່ບໍ່ປາກບໍ່ເວົ້າຫຍັງ ມີແຕ່ເບິ່ງລູກດ້ວຍຕາຂວາງ, ວໍຟື້ຈຶ່ງບໍ່ກ້າເວົ້າເຖິງເລື່ອງນັ້ນອີກ.<!-- #segment-separator --> ເຖິງຢ່າງໃດກໍຕາມ, ສິ່ງນີ້ມີແຕ່ເພີ່ມຄວາມປາຖະໜາທີ່ຈະຮູ້ຈັກສາສະໜາຄຣິສຫຼາຍຂຶ້ນ. {GC 357.3}

## {GC 358.1}

ພໍ່ແມ່ປິດກັ້ນບໍ່ໃຫ້ວໍຟ໌ຮັບຮູ້ໃນສິ່ງທີ່ເພິ່ນສະແຫວງຫາ ຈົນເມື່ອເພິ່ນອາຍຸ 11 ປີ ເພິ່ນໄດ້ອອກຈາກເຮືອນເພື່ອສຶກສາຮ່ຳຮຽນ ແລະ ເພື່ອເລືອກເອົາສາສະໜາ ພ້ອມດ້ວຍວິຊາຊີບຂອງຕົນ.<!-- #segment-separator --> ໃນເບື້ອງຕົ້ນເພິ່ນພັກຢູ່ກັບຍາດຕິພີ່ນ້ອງ ແຕ່ບໍ່ດົນກໍຖືກຂັບໄລ່ໄປໃນຖານະຄົນນອກຮີດ. ໜຸ່ມນ້ອຍວໍຟ໌ຫົວດຽວກະທຽມລີບ ຕ້ອງອອກໄປສູ້ຊີວິດຫາທາງໃຫ້ຕົນເອງທ່າມກາງຄົນແປກໜ້າໂດຍບໍ່ມີເງິນ.<!-- #segment-separator --> ເພິ່ນຈຶ່ງພະເນຈອນໄປຕາມບ່ອນຕ່າງໆ ແລະ ສຶກສາຮຽນຮູ້ຢ່າງຂະຫຍັນໝັ່ນພຽນ ແລ້ວຫາເງິນປະທັງຊີວິດໂດຍການສອນພາສາເຮັບເຣີ.<!-- #segment-separator --> ເພິ່ນກໍຮັບເຊື່ອເປັນກາໂຕລິກເພາະມີອາຈານສອນທີ່ເປັນກາໂຕລິກ ແລະ ມີຄວາມຕັ້ງໃຈວ່າ ຈະອຸທິດຊີວິດເພື່ອປະກາດຂ່າວປະເສີດໃຫ້ກັບຊົນຊາດຂອງຕົນເອງ.<!-- #segment-separator --> ຕໍ່ມາບໍ່ເທົ່າໃດປີ ເພິ່ນຈຶ່ງໄປນະຄອນໂຣມເພື່ອສຶກສາຕາມເປົ້າປະສົງດັ່ງກ່າວຢູ່ວິທະຍາໄລສອນນັກປະກາດຂອງກາໂຕລິກ.<!-- #segment-separator --> ແຕ່ນິໄສການເປັນຕົວຂອງຕົວເອງ ແລະ ການເວົ້າກົງໄປກົງມາເປັນເຫດໃຫ້ວໍຟ໌ຖືກກ່າວຫາວ່າເປັນຄົນນອກຮີດ.<!-- #segment-separator --> ເພິ່ນໂຈມຕີການປະຕິບັດຢ່າງຜິດພ້ຽນຂອງຄຣິສຕະຈັກໂຣມຢ່າງເປີດເຜີ ແລະ ຊຸກຍູ້ໃຫ້ເກີດການປະຕິຮູບ.<!-- #segment-separator --> ເຖິງແມ່ນວ່າໃນຕອນທໍາອິດເພິ່ນໄດ້ຮັບຄວາມໂປດປານເປັນພິເສດຈາກຕົວແທນຂອງສັນຕະປາປາ, ແຕ່ຕ່ອມາກໍຖືກສັ່ງໃຫ້ຍ້າຍອອກຈາກນະຄອນໂຣມ.<!-- #segment-separator --> ເພິ່ນໄປຕາມບ່ອນຕ່າງໆ ໂດຍມເຈົ້າໜ້າທີ່ຄຣິສຕະຈັກຈັບຕາເບິ່ງເພິ່ນຢູ່, ຈົນໃນທີ່ສຸດເຈົ້າໜ້າທີ່ເຫຼັ່ານັ້ນເຫັນຢ່າງແຈ່ມແຈ້ງວ່າ ບໍ່ມີທາງທີ່ຈະໃຫ້ວໍຟ໌ມາຍອມຢູ່ໃຕ້ການບັງຄັບບັນຊາຂອງຄຣິສຕະຈັກໂຣມ.<!-- #segment-separator --> ພວກເຂົາກ່າວວ່າ, ວໍຟ໌ເປັນຄົນໃຈແຂັງແກ້ໄຂບໍ່ໄດ້ ຈຶ່ງປ່ອຍລາວໃຫ້ໃຫ້ໄປຕາມອິດສະຫຼະ.<!-- #segment-separator --> ເພິ່ນຈຶ່ງເດິນທາງໄປປະເທດອັງກິດ ແລະ ຮັບເຊື່ອຕາມຫຼັກຄຳສອນໂປຣແຕັສຕັງຈຶ່ງເຂົ້າເປັນສະມາຊິດຄຣິສຕະຈັກແຫ່ງອັງກິດ.<!-- #segment-separator --> ຫຼັງຈາກສຶກສາຮ່ຳຮຽນ 2 ປີ, ເພິ່ນກໍອອກໄປປະກາດໃນປີ ຄ.ສ. 1821. {GC 358.1}

ວໍຟ໌ເຊື່ອຄວາມຈິງອັນຍິ່ງໃຫຍ່ກ່ຽວກັບການສະເດັດມາຄັ້ງທຳອິດຂອງພຣະຄຣິສໃນຖານະຜູ້ທີ່ “ທົນທຸກນາໆ ແລະ ທົນຕໍ່ຄວາມເຈັບປວດ.” (ເອຊາຢາ 53:3); ແຕ່ໃນຂະນະດຽວກັນເພິ່ນເຫັນວ່າ, ຄຳພະຍາກອນໃນພຣະຄຳພີສອນຢ່າງແຈ່ມແຈ້ງເໝືອນກັນວ່າພຣະອົງຈະສະເດັດກັບມາຄັ້ງທີ 2 ດ້ວຍຣິດທານຸພາບ ແລະ ສະຫງ່າຣາສີ.<!-- #segment-separator --> ເພິ່ນພະຍາຍາມນໍາພາຄົນຮ່ວມຊາດໃຫ້ຮູ້ຈັກພຣະເຢຊໄທນາຊາເຣັດໃນຖານະພຣະເມຊີອາທີ່ຊົງສັນຍາໄວ້ນັ້ນ ຜູ້ຊົງຖ່ອມພຣະອົງລົງໃນການສະເດັດມາຄັ້ງທຳອິດເພື່ອເປັນເຄື່ອງໄຖ່ບາບໃຫ້ມວນມະນຸດ; ໃນຂະນະດຽວກັນເພິ່ນກໍສອນພວກເຂົາເຖິງການສະເດັດມາຄັ້ງທີ່ສອງຂອງພຣະອົງດ້ວຍ ທີ່ພຣະອົງຈະສະເດັດມາໃນຖານະກະສັດ ແລະຜູ້ປົດປ່ອຍ.

## {GC 359.1}

ວໍຟ໌ກລ່າວວ່າ: “ພຣະເຢຊໄທນາຊາເຣັດເປັນພຣະເມຊີອາທີ່ແທ້ຈິງ. ພຣະຫັດຂອງພຣະອົງຖືກແທງໃນຂະນະທີ່ພຣະອົງຖືກນຳໄປປະຫານດັ່ງນຳລູກແກະໄປຂ້າ; ພຣະອົງເລິ່ງເຄີຍກັບຄວາມທຸກຍາກ ແລະ ຄວາມໂສກເສົ້າ; ພຣະອົງສະເດັດມາຄັ້ງທຳອິດຫຼັງຈາກໄມ້ຄອນເທົ້າຂອງຢູດາຖືກຍາດໄປຕາມຄຳທຳນວາຍຂອງຢາກອບ (ປະຖົມມະການ 49:10); ພຣະອົງຈະສະເດັດມາຄັ້ງທີ່ 2 ພ້ອມດ້ວຍໝູ່ເມກແຫ່ງຟ້າສະຫວັນ ແລະ ສຽງເປົາແກ່ຂອງອັກຄະເທວະດາ.”[^1] [^1]: (ການຄົ້ນຄວ້າ ແລະ ວຽກງານປະກາດຂອງໂຈເຊັບ ວໍຟ໌, ໜ້າ 62).<!-- #segment-separator --> “ພຣະເຢຊູຈະຢືນເທິງພູເຂົາໝາກກອກເທດ ແລະ ສິດທິອຳນາດທີ່ຈະປົກຄອງຢູ່ເໜືອທຳມະຊາດທັງປວງເຊິ່ງ່ອາດາມເຄີຍໄດ້ຮັບ ແຕ່ສູນເສຍໄປນັ້ນ (ປະຖົມມະການ 1:26; 3:17), ກໍຈະຖືກມອບໃຫ້ແກ່ພຣະອົງ.<!-- #segment-separator --> ເມື່ອນັ້ນພຣະອົງຈະເປັນກະສັດປົກຄອງຢູ່ເໜືອສາກົນລະໂລກ.<!-- #segment-separator --> ການຄ່ຳຄວນຂອງທຳມະຊາດຈະຢຸດລົງ ເຫຼືອແຕ່ສຽງເພງໂມທະນາສັນລະເສີນ. . .<!-- #segment-separator --> ເມື່ອພຣະເຢຊູສະເດັດມາດ້ວຍສະຫງ່າລາສີຂອງພຣະບິດາ, ພ້ອມກັບໝູ່ທູດສະຫວັນບໍລິສຸດ, . . . ຜູ້ເຊື່ອທີ່ຕາຍແລ້ວກໍຈະເປັນຂຶ້ນມາກ່ອນ.<!-- #segment-separator --> (1 ເທສະໂລນິກ 4:16; 1 ໂກຣິນໂທ 15:23.)<!-- #segment-separator --> ນີ້ແມ່ນສິ່ງທີ່ຄຣິສຕຽນເຮົາເອີ້ນວ່າການຟື້ນຈາກຄວາມຕາມເທື່ອທໍາອິດ.<!-- #segment-separator --> ເມື່ອນັ້ນບັນດາສັດທັງຫຼາຍຈະໄດ້ຮັບການປ່ຽນແປງທໍາມະຊາດຂອງມັນ (ເອຊາຢາ 11:6–9) ແລະຈະສະຫງົບຢູ່ຕໍ່ອົງພຣະເຢຊູ.<!-- #segment-separator --> (ເພງສັນລະເສີນ 8.)<!-- #segment-separator --> ຈະມີສັນຕິພາບທົ່ວສາກົນລະໂລກ” (ປື້ມບັນທຶກຂອງອາຈານ ໂຈເຊັບ ວໍຟ໌, ໜ້າ 378, 379).<!-- #segment-separator --> “ໃນເວລານັ້ນອົງພຣະຜູ້ເປັນເຈົ້າຈະຫຼຽວເບິ່ງໂລກອີກ ແລະ ຈະຊົງກ່າວອີກຄັ້ງໜຶ່ງວ່າ, ‘ເບິ່ງແມ!, ທຸກສິ່ງລ້ວນແຕ່ດີນັກ.’” (ໃນທີ່ດຽວກັນ , ໜ້າ 294. {GC 359.1}

## {GC 359.2}

ວໍຟ໌ເຊື່ອວ່າການສະເດັດກັບມາຂອງພຣະອົງໃກ້ເຂົ້າມາແລ້ວ ແລະ ຈາກການສຶກສາໄລຍະເວລາແຫ່ງຄຳພະຍາກອນກໍມາເຖິງຂໍ້ສະຫຼຸບເລື່ອງວັນສິ້ນໂລກທີ່ຫ່າງຈາກມິນເລີບໍ່ເທົ່າໃດປີ.<!-- #segment-separator --> ມີຫຼາຍຄົນອ້າງຂໍ້ພຣະຄຳພີວ່າ, “ບໍ່ມີຜູ້ໃດຮູ້ວ່າວັນ ຫຼື ໂມງນັ້ນຈະມາເຖິງເມື່ອໃດ,” ຄືມະນຸດຈະບໍ່ຮູ້ວ່າເມື່ອໃດການສະເດັດມານັ້ນໃກ້ເຂົ້າມາ. ແຕ່ວໍຟ໌ຕອບຄົນເຫຼົ່ານີ້ວ່າ:<!-- #segment-separator --> “ແມ່ນຊັ່ນບໍ? ອົງພຣະຜູ້ເປັນເຈົ້າຂອງເຮົາຊົງກ່າວວ່າຈະບໍ່ມີໃຜຮູ້ວັນ ແລະ ໂມງນັ້ນຈັກເທື່ອບໍ?<!-- #segment-separator --> ພຣະອົງປະທານໝາຍສຳຄັນເພື່ອໃຫ້ເຮົາຮູ້ການເວລາ ເພື່ອວ່າຢ່າງນ້ອຍເຮົາຈະໄດ້ຮູ້ວ່າເມື່ອໃດທີ່ການສະເດັດມາຂອງພຣະອົງເຂົ້າມາໃກ້ ເໝືອນຄົນສາມາດຮູ້ວ່າໃກ້ຈະເຖິງລະດູຮ້ອນເມື່ອເຫັນປົ່ງໄມ້ອ່ອນທີ່ຕົ້ນມະເດື່ອ.<!-- #segment-separator --> ມັດທາຍ 24:32.<!-- #segment-separator --> ເປັນໄປໄດ້ຢ່າງໃດວ່າ ເຮົາຈະບໍ່ມີວັນຮູ້ຈັກເວລາດັ່ງກ່າວ ໃນເມື່ອພຣະອົງເອງຊົງສັ່ງໄວ້ໃຫ້ເຮົາບໍ່ພຽງແຕ່ອ່ານໜັງສືຂອງຜູ້ເຜີຍພຣະທຳດານີເອນ ແຕ່ຍັງຊົງໄວ້ໃຫ້ເຮົາເຂົ້າໃຈດ້ວຍ? ຂໍ້ຄວາມໃນພຣະທຳດານີເອນທີ່ກ່າວເຖິງການປິດຜະໜຶກຄຳພະຍາກອນ (ເຊິ່ງໃນສະໄໝຂອງດານີເອນກໍຖືກປິດໄວ້ຈິງ) ກໍຍິງທຳນວາຍໄວ້ວ່າ ໃນຍຸກສຸດທ້າຍຈະຖືກໄຂອອກ “ໃນເວລານັ້ນ ຄົນຈຳນວນຫຼວງຫຼາຍຈະແລ່ນໄປແລ່ນມາ ແລະ ຄວາມຮູ້ຈະເພິ່ມທະວີຂຶ້ນ” (ດານີເອນ 12:4). ຄວາມໝາຍຂອງຂໍ້ນີ້ຄື: ຈະມີຫຼາຍຄົນຄິດຄົ້ນພິຈາລະນາເລື່ອງເວລານັ້ນ ຈົນເປັນເຫດໃຫ້ຄວາມຮູ້ໃນເລື່ອງເວລາດັ່ງກ່າວເພີ່ມທະວີຂຶ້ນ.<!-- #segment-separator --> ຖ້ອຍຄຳຂອງອົງພຣະຜູ້ເປັນເຈົ້າຂອງເຮົາບໍ່ໄດ້ໝາຍເຖິງວ່າ ຈະບໍ່ມີໃຜຮູ້ຈັກເມື່ອເວລານັ້ນໃກ້ເຂົ້າມາແລ້ວ, ແຕ່ໝາຍເຖິງວ່າບໍ່ມີໃຜຮູ້ແບບເຈາະຈົງເຖິງວັນ ແລະ ຊົ່ວໂມງນັ້ນ.<!-- #segment-separator --> ພຣະອົງຊົງກ່າວພຽງພໍໃຫ້ເຮົາສັງເກດໝາຍສຳຄັນຕ່າງໆ ແຫ່ງຍຸກສະໄໝເພື່ອຈະເປັນແຮງບັນດານໃຈໃຫ້ເຮົາຕຽມພ້ອມ ເໝືອນໂນອາຕຽມພ້ອມທີ່ຈະເຂົ້າໄປໃນເຮືອ.” (ການຄົ້ນຄວ້າ ແລະ ວຽກງານປະກາດຂອງໂຈເຊັບ ວໍຟ໌, ໜ້າ 404, 405). {GC 359.2}

## {GC 360.1}

ວໍຟ໌ຂຽນເຖິງວິທີຕີຄວາມໝາຍຂອງພຣະຄຳພີທີ່ຄົນສ່ວນຫຼາຍໃຊ້ກັນໃນສະໄໝນັ້ນຈົນມາເຖິງຂໍ້ສະຫຼຸບທີ່ພິດໆ ວ່າ:<!-- #segment-separator --> “ຄົນທີ່ນັບຖືສາສະໜາຄຣິສສ່ວນໃຫຍ່ໄດ້ຫັນເຫໄປຈາກຄວາມໝາຍອັນກົງໄປກົງມາຂອງພຣະຄໍາພີ ແລະ ຫັນໄປຕີຄວາມແບບຊາວພຸດທີ່ເຫັນທຸກຢ່າງເປັນເລື່ອງສົມມຸດ ແລະ ທີ່ເຊື່ອວ່າຄວາມສຸກໃນໂລກໜ້າຄືການລອຍໄປລອຍມາໃນຟັ້າອາກາດ. ຄົນເຫຼົ່ານີ້ທຶກທັກໄປວ່າເມື່ອພຣະຄຳພີຂຽນເຖິງຊາວຢິວນັ້ນກໍໝາຍເຖິງຄົນຕ່າງຊາດ ແລະ ເມື່ອອ່ານເຖິງນະຄອນເຢຣູຊາເລັມກໍໝາຍເຖິງຄຣິສຕະຈັກ, ເມື່ອອ່ານຄຳວ່າແຜ່ນດິນກໍໝາຍເຖິງທ້ອງຟ້າ, ແລະການສະເດັດກັບມາຂອງພຣະອົງກໍໝາຍເຖິງການເຄື່ອນໄຫວຂອງອົງກອນປະກາດຂ່າວປະເສີດ. ຄົນເຫຼົ່ານີ້ຍັງເຊື່ອວ່າ, ການຂຶ້ນໄປຍັງພູເຂົາອັນເປັນບ່ອນຕັ້ງພຣະວິຫານຂອງພຣະເຈົ້ານັ້ນໝາຍເຖິງຊັ້ນຮຽນພຣະຄຳພີຂອງຄະນະເມທໍດິສ.” (ປື້ມບັນທຶກຂອງອາຈານ ໂຈເຊັບ ວໍຟ໌, ໜ້າ 96). {GC 360.1}

## {GC 360.2}

ໃນໄລຍະເວລາ 24 ປີລະຫລ່າງ ຄ.ສ. 1821 ເຖິງ 1845, ວໍຟ໌ໄດ້ເດີນທາງຢ່າງກວ້າງຂວາງຢູ່ໃນທະວີບອາຟຣິກາ ໂດຍແມ່ນການຢ້ຽມຢາມປະເທດເອຢິບວແລະປະເທດເອທີໂອເປຍ; ເພິ່ນຍັງໄດ້ເດິນທາງທົ່ວປາແລັດສະໄຕ, ຊີເຣຍ, ເປີເຊຍ, ເຂດເມືອງບູຄາຣາ ແລະ ອິນເດຍໃນທະວີບອາຊີ.<!-- #segment-separator --> ເພິ່ນຍັງໄດ້ຢ້ຽມຢາມສະຫະລັດອາເມຣິກາ ແລະ ໄດ້ແວະເທດສະໜາຢູ່ເກາະ ເຊນ ເຮເລນາ.<!-- #segment-separator --> ເພິ່ນໄປຮອດນະຄອນນິວຢອກໃນເດືອນສິງຫາປີ ຄ.ສ. 1837 ແລະ ຫຼັງຈາກເທດສະໜາໃນເມືອງນັ້ນເພິ່ນກໍໄປເທດສະໜາຕໍ່ຢູ່ເມືອງຟີລາເດັນເຟຍແລະເມືອງບາວຕິມໍ, ແລ້ວໃນທີ່ສຸດກໍເດີນທາງໄດ້ໄປເຖິງນະຄອນວໍຊິງຕັນ.<!-- #segment-separator --> ໃນສະຖານທີ່ດັ່ງກ່າວເພິ່ນໄດ້ກ່າວວ່າ: “ອະດີດປະທານາທິບໍດີ ທ່ານຈອນ ຄວິນຊີ ອາດາມໄດ້ສະເນີຍັດຕິໃນລັດທະສະພາ ແລະ ມີການລົງມັດຕິເປັນເອກະສັນໃຫ້ຂ້າພະເຈົ້າໃຊ້ຫ້ອງປະຊຸມຂອງລັດທະສະພາເພື່ອສະແດງປະທະກະຖາ, ເຊິ່ງຂ້າພະເຈົ້າໄດ້ກ່າວໄວ້ໃນວັນເສົາວັນໜຶ່ງ ແລະ ໄດ້ຮັບກຽດໂດຍສະມາຊິກສະພາທຸກຄົນເຂົ້າມາຟັງ ພ້ອມດ້ວຍເຈົ້າຄະນະລັດເວີຈີເນຍ, ພ້ອມດ້ວຍພວກສາສະນາຈານ ແລະປະຊາຊົນຊາວນະຄອນວໍຊິງຕັນ.<!-- #segment-separator --> ສະມາຊິກຝ່າຍປົກຄອງລັດນິວເຈີຊີ ແລະ ລັດເພັນໂຊເວເນຍໃຫ້ກຽດຂ້າພະເຈົ້າເຊັ່ນກັນ ແລະ ຂ້າພະເຈົ້າໄດ້ສະແດງປະທະກະຖາກ່ຽວກັບການຄົ້ນຄວ້າຂອງຂ້າພະເຈົ້າຢູ່ໃນອາຊີ ແລະ ກ່ຽວກັບການຄອບຄອງຂອງພຣະເຢຊູຄຣິສດ້ວຍພຣະອົງເອງ.” (ໃນທີ່ດຽວກັນ, ໜ້າ 398, 399). {GC 360.2}

## {GC 361.1}

ດຣ. ວໍຟ໌ໄດ້ເດີນທາງໄປໃນປະເທດທີ່ປ່າເຖື່ອນທີ່ສຸດໂດຍບໍ່ມີການປົກປ້ອງຄຸ້ມຄອງຈາກລັດຖະບານໃດໃນເອີຣົບ; ເພິ່ນຕ້ອງທົນຕໍ່ຄວາມທຸກຍາກຫຼາຍປະການ ແລະ ຕ້ອງປະເຊີນກັບໄພອັນຕະລາຍນັບບໍ່ຖ້ວນ.<!-- #segment-separator --> ເພິ່ນຖືກຂ້ຽນຝ່າຕີນ, ຖືກບັງຄັບໃຫ້ອົດເຂົ້າ, ຖືກຂາຍເປັນທາດ ແລະ ຖືກຕັດສິນປະຫານຊີວິດເຖິງ 3 ຄັ້ງ.<!-- #segment-separator --> ເພິ່ນຖືກໂຈນປຸ້ນ ແລະ ເກືອບຕາຍຍ້ອນຂາດນ້ຳຢູ່ຫຼາຍເທື່ອ.<!-- #segment-separator --> ມີຄິ້ງໜຶ່ງໂຈນປຸ້ນເອົາຊັບສິນໄປໝົດ ເຫຼືອແຕ່ຕົວເພິ່ນທີ່ຕ້ອງຍ່າງຕີນເປົ່າຫຼາຍຮ້ອຍໄມຜ່ານພູເຂົາຕ່າງໆ, ລົມພັດຫິມະຕີໜ້າ ແລະ ຕີນອັນເປືອຍເປົ່າຂອງເພິ່ນເຢັນຊາຍ້ອນຕ້ອງຢຽບຢ້ຳພື້ນດິນທີ່ແຂງເປັນນ້ຳກ້ອນ. {GC 361.1}

## {GC 361.2}

ເມື່ອມີຄົນເຕືອນເພິ່ນຢ່າຜ່ານພວກຊົນເຜົ່າທີ່ດຸຮ້າຍ ແລະ ປ່າເຖື່ອນໂດຍບໍ່ຖືອາວຸດ, ເພິ່ນຕອບວ່າໄດ້ຕຽມອາວຸດພ້ອມແລ້ວ ຄື “ການອະທິຖານ, ຄວາມກະຕືລືລົ້ນເພື່ອພຣະຄຣິສ ແລະ ຄວາມໝັ້ນໃຈໃນຄວາມຊ່ອຍເຫຼືອຂອງພຣະອົງ.” “ຂ້າພະເຈົ້າກໍຍັງມີຄວາມຮັກຂອງພຣະເຈົ້າ ແລະ ມີຄວາມຫ່ວງໃຍຕໍ່ເພື່ອນມະນຸດຢູ່ໃນໃຈ ແລະ ມີພຣະຄໍາພີກໍຢູ່ໃນມື.” (W. H. D. ອາດາມ, ການປະເຊີນກັບໄພອັນຕະລາຍຢູ່ເລື່ອຍໆ, ໜ້າ 192).<!-- #segment-separator --> ເພິ່ນຖືພຣະຄໍາພີສະບັບແປພາສາເຮັບເຣີ ແລະພາສາອັງກິດໃນການເດິນທາງທຸກຄັ້ງ.<!-- #segment-separator --> ເພິ່ນໄດ້ກ່າວເຖິງການເດີນທາງໃນໄລຍະຫລັງໆວ່າ:<!-- #segment-separator --> “ຂ້າພະເຈົ້າ. . . ຖືພຣະຄຳພີເປີດໄວ້ຢູ່ໃນມື,<!-- #segment-separator --> ເພາະຮູ້ສຶກວ່າກຳລັງຂອງຂ້າພະເຈົ້າມາຈາກພຣະຄຳພີ ແລະ ຣິດເດດທີ່ຢູ່ໃນນັ້ນຈະອຸ້ມຊູຂ້າພະເຈົ້າ.” (ໃນທີ່ດຽວກັນ, ໜ້າ 201). {GC 361.2}

## {GC 361.3}

ດັ່ງນັ້ນເພິ່ນຈຶ່ງປະກາດຢ່າງພາກພຽນຈົນກວ່າເລື່ອງການພິພາກສາຖືກນໍາໄປເກືອບທົ່ວໂລກ.<!-- #segment-separator --> ເພິ່ນນຳພຣະຄຳຂອງພຣະເຈົ້າໃນພາສາຕ່າງໆ ໄປແຈກຢາຍແກ່ຊາວຢິວ, ຊາວເທີກ, ຊາວປາຊີ, ຊາວຮິນດູ ພ້ອມດ້ວຍອີກຫຼາຍຊົນຊາດ. ບໍ່ວ່າເພິ່ນຈະໄປບ່ອນໃດ ເພິ່ນກໍປະກາດວ່າການສະເດັດມາຄອບຄອງຂອງພຣະເມຊີອາໃກ້ຈະມາເຖິງແລ້ວ. {GC 361.3}

## {GC 361.4}

ໃນການເດີນທາງຂອງເພິ່ນໃນເຂດເມືອງໂບກາຣາເພິ່ນພົບວ່າມີກຸ່ມຄົນທີ່ຢູ່ຫ່າງໄກຈາກຄົນອື່ນ ເຊິ່ງຄົນເຫຼົ່ານັ້ນເຊື່ອວ່າການສະເດັດມາຂອງພຣະອົງໃກ້ແລ້ວ.<!-- #segment-separator --> ເພິ່ນກ່າວເຖິງພວກຊາວອາຣັບໃນປະເທດເຢເມນວ່າ, “ພວກເຂົາມີໜັງສືທີ່ເອີ້ນວ່າ “ຊີຣາ”, ເຊິ່ງກ່າວເຖິງການສະເດັດມາຄັ້ງທີສອງຂອງພຣະຄຣິສ ແລະ ການຄອບຄອງດ້ວຍສະຫງ່າຣາສີຂອງພຣະອົງ. ພວກເຂົາເຊື່ອວ່າໃນປີ 1840 ຈະເກີດເຫດການຍິ່ງໃຫຍ່.” (ການບັນທຶກຂອງອາຈານ ໂຈເຊັບ ວໍຟ໌, ໜ້າ 377).<!-- #segment-separator --> “ໃນປະເທດເຢເມນ ... ຂ້າພະເຈົ້າໄດ້ໃຊ້ເວລາ 6 ວັນຢູ່ກັບພົງພັນຂອງເຣກາບ.[^1]<!-- #segment-separator --> ພວກເຂົາບໍ່ດື່ມເຫຼົ້າ, ບໍ່ປູກສວນອະງຸ່ນ ແລະ ບໍຫວ່ານເມັດພືດ ແຕ່ອາໄສຢູ່ໃນຜ້າເຕັນ ແລະ ຍັງຈື່ຈຳທ້າວໂຢນາດາບລູກຊາຍຂອງເຣກາບ. ນອກຈາກນັ້ນຂ້າພະເຈົ້າຍັງໄດ້ພົບເຈີຄົນອິດສະຣາເອນຈາກເຜົ່າດານ ... ຜູ້ເຊື່ອເໝືອນກັບລູກຫຼານຂອງເຣກາບວ່າ, ໃນບໍ່ຊ້າພຣະເມຊີອາຈະສະເດັດມາພ້ອມກັບໝູ່ເມກແຫ່ງຟ້າສະຫວັນ.” (ໃນທີ່ດຽວກັນ, ໜ້າ 389). {GC 361.4}

[^1]: ເບິ່ງເຢເຣມີຢາບົດທີ 35

## {GC 362.1}

ມີຜູ້ປະກາດສາສະໜາຄົນໜຶ່ງພົບວ່າໃນດິນແດນຕາຕາຣີກໍມີຄວາມເຊື່ອທີ່ຄ້າຍຄືກັນ.<!-- #segment-separator --> ປະໂຣຫິດຊາວຕາຕ້າຖາມຜູ້ປະກາດຄົນນັ້ນວ່າ ພຣະຄຣິສຈະສະເດັດມາຄັ້ງທີສອງເມື່ອໃດ.<!-- #segment-separator --> ເມື່ອຜູ້ປະກາດຕອບວ່າລາວບໍ່ຮູ້ຫຍັງກ່ຽວກັບເລື່ອງນີ້, ປະໂຣຫິດຜູ້ນັ້ນມີທ່າທາງຕົກໃຈທີ່ມີອາຈານສອນພຣະຄຳພີທີ່ບໍ່ຮູ້ສິ່ງເຫຼົ່ານີ້ ແລ້ວກໍບອກວ່າເພິ່ນເຊື່ອວ່າການສະເດັດມາຂອງພຣະຄຣິສຈະເກີດຂຶ້ນປະມານປີຄ.ສ. 1844. {GC 362.1}

## {GC 362.2}

ຕັ້ງແຕ້ປີຄ.ສ. 1826 ມີການປະກາດເລື່ອງການສະເດັດມາຂອງພຣະຄຣິສຢູ່ໃນປະເທດອັງກິດ.<!-- #segment-separator --> ການປະກາດໃນອັງກິດບໍ່ໄດ້ເປັນຮູບເປັນຮ່າງເໝືອນກັບການປະກາດເລື່ອງດັ່ງກ່າວໃນອາເມຣິກາ, ບໍ່ມີການເຈາະຈົງເວລາຂອງການສະເດັດມາ, ແຕ່ມີການປະກາດທົ່ວໄປວ່າ ໃກ້ເຖິງເວລາທີ່ຄວາມຈິງອັນສຳຄັນເລື່ອງການສະເດັດມາຂອງພຣະຄຣິສດ້ວຍຣິດທານຸພາບ ແລະ ສະງ່າຣາສີຈະເກີດຂຶ້ນ.<!-- #segment-separator --> ທັງນີ້ບໍ່ແມ່ນແຕ່ພວກທີ່ແຍກອອກຈາກຄຣິສຕະຈັກປະຈຳລັດເທົ່ານັ້ນທີ່ປະກາດເລື່ອງດັ່ງກ່າວ.<!-- #segment-separator --> ນັກຂຽນຊາວອັງກິດຊື່ ໂມຣານ ບຣອກ (Mourant Brock) ກ່າວວ່າມີສາສະໜາຈານຂອງຄຣິສຕະຈັກແຫ່ງອັງກິກປະມານ 700 ຄົນທີ່ເຄື່ອນໄຫວປະກາດ “ຂ່າວປະເສີດຂອງຣາຊອານາຈັກນີ້.” (ມັດທາຍ 24:14).<!-- #segment-separator --> ໃນປະເທດອັງກິດກໍຍັງມີການປະກາດວ່າພຣະຄຣິສຈະສະເດັດມາໃນປີຄ.ສ. 1844 ເໝືອນກັນ.<!-- #segment-separator --> ໜັງສືວາລະສານຈາກຄົນທີ່ເຊື່ອເລື່ອງການສະເດັດມາຂອງພຣະເຢຊູຈາກອາເມຣິກາກໍໄດ້ຮັບການເຜີຍແຜ່ຢ່າງກວ້າງຂວາງ.<!-- #segment-separator --> ປຶ້ມ ແລະ ວາລະສານໄດ້ຖືກພິມຄືນໃໝ່ໃນອັງກິດ.<!-- #segment-separator --> ສ່ວນໂຣເບີດ ວິນເທີເປັນຊາວອັງກິດໂດຍກຳເນີດ ແຕ່ໄດ້ຮັບເຊື່ອເລື່ອງການສະເດັດກັບມາຂອງພຣະຄຣິສເມື່ອເພິ່ນຢູ່ອາເມຣິກາ, ໃນປີ 1842 ເພິ່ນຍ້າຍກັບໄປບ້ານເກີດຢູ່ອັງກິດ ແລະ ປະກາດເລື່ອງການສະເດັດກັບມາຂອງອົງພຣະຜູ້ເປັນເຈົ້າ.<!-- #segment-separator --> ມີຫຼາຍຄົນຮ່ວມປະກາດກັບເພິ່ນຈົນເລື່ອງການພິພາກສາຖືກປະກາດໃນຂົງເຂດຕ່າງໆ ຂອງປະເທດອັງກິດ. {GC 362.2}

## {GC 363.1}

ທ່າມກາງຄວາມປ່າເຖື່ອນ ແລະ ຄວາມງົມງາຍຂອງພວກບາດຫຼວງກາໂຕລິກໃນອາເມຣິກາໃຕ້, ທ່ານລາຄູນຊາມາຮູ້ຈັກພຣະຄຳພີ ຈຶ່ງໄດ້ຮຽນຮູ້ເລື່ອງການສະເດັດມາໃນບໍ່ຊ້າຂອງພຣະເຢຊູ. ລາຄູນຊາເປັນຊາວສະເປນ ແລະ ເປັນຄະນະສົງເຢຊຸອິດ.<!-- #segment-separator --> ເພິ່ນຮູ້ສຶກວ່າຕ້ອງປະກາດຄຳເຕືອນ ແຕ່ໃນຂະນະດຽວກັນກໍຢາກຫຼີກລ້ຽງການຖືກຕຳໜິຈາກໂຣມ, ເພິ່ນຈຶ່ງຂຽນຄວາມຄິດເຫັນໂດຍໃຊ້ນາມປາກາວ່າ “ຣາບີ ເບນ-ເອຊະຣາ” ແລະອ້າງວ່າເປັນຄົນຢິວທີ່ກັບໃຈໃໝ່.<!-- #segment-separator --> ລາຄູນຊາມີຊີວິດຢູ່ໃນສັດຕະວັດທີສິບແປດ, ແຕ່ປະມານປີຄ.ສ. 1825 ມີຄົນນຳໜັງສືຂອງເພິ່ນໄປທີ່ນະຄອນລອນດອນ ແລະ ມີຄົນແປເປັນພາສາອັງກິດ.<!-- #segment-separator --> ໜັງສືດັ່ງກ່າວຍິ່ງຊ່ວຍໃຫ້ຄົນອັງກິດສົນໃຈເລື່ອງການສະເດັດມາຄັ້ງທີສອງຂອງພຣະເຢຊູໃຫ້ຫຼາຍຂຶ້ນຕຶມ. {GC 363.1}

## {GC 363.2}

ສ່ວນປະເທດເຢຍລະມັນໃນຊ່ວງສັດຕະວັດທີສິບແປດ, ມີອາຈານຄະນະລູເທີແອນຊື່ເບນເກນ (Bengel) ສອນເລື່ອງດັ່ງກ່າວ. ເພິ່ນເປັນນັກວິຈານ ແລະ ເປັນນັກຄົ້ນຄວ້າພຣະຄຳພີທີ່ມີຊື່ສຽງ.<!-- #segment-separator --> ເມື່ອເພິ່ນຈົບການສຶກສາແລ້ວ, ເພິ່ນ “ອຸທິດຕົນໃນການສຶກສາສາສະໜາສາດ. ການຄົ້ນຄວ້າດັ່ງກ່າວກໍເໝາະສົມກັບບຸກຄະລິກທີ່ຈິງຈັງ ແລະ ມັກເລື່ອງສາສະໜາຂອງເພິ່ນ ແລະ ກໍຕົງກັບການສຶກສາຮ່ຳຮຽນໃນໄວໜຸ່ມ.<!-- #segment-separator --> ເຊັ່ນດຽວກັບຊາຍໜຸ່ມຄົນອື່ນໆ ທີ່ມີຄວາມຄິດເລິກເຊິ່ງ, ເພິ່ນກໍຕ້ອງຕໍ່ສູ້ກັບຄວາມສົງໄສ ແລະ ເລື່ອງທີ່ເຂົ້າໃຈຍາກໃນສາສະໜາ; ເພິ່ນກ່າວເຖິງເລື່ອງນີ້ດ້ວຍຄວາມຈິງໃຈວ່າ: ‘ລູກທະນູຫຼາຍອັນໄດ້ແທງຫົວໃຈ ແລະ ເຮັດໃຫ້ໄວໜຸ່ມຂອງຕົນຍາກທີ່ຈະທົນໄດ້.’<!-- #segment-separator --> ເມື່ອເພິ່ນມາເປັນສະມາຊິກສະພາສາສະໜາແຫ່ງແຂວງເວີດເທັມເບີກ​ (Wurttemberg) ເພິ່ນໄດ້ສົງເສີມເລື່ອງເສລີພາບທາງສາສະໜາ.<!-- #segment-separator --> “ໃນຂະນະທີ່ສອນເຖິງສິດທິຂອງຄຣິສຕະຈັກ, ເພິ່ນຍັງສະໜັບສະໜູນໃຫ້ຄົນມີເສລີພາບໃນການຖອນຕົວອອກຈາກຄຣິສຕະຈັກຖ້າຫາກວ່າເປັນເລື່ອງຂອງໃຈສຳນຶກຜິດຊອບ.” (ສານຸກົມ ບຣິຕັນນິກາ, ຫົວຂໍ້ “Bengel.” ຕີພິມຄັ້ງທີ 9). <!-- #segment-separator --> ແຂວງຂອງເພິ່ນຍັງໄດ້ຮັບຜົນດີຂອງນະໂຍບາຍດັ່ງກ່າວຈົນທຸກມື້ນີ້. {GC 363.2}

## {GC 363.3}

ຂະນະທີ່ເບນເກນກຳລັງຕຽມເລື່ອງໃນພຣະນິມິດບົດທີ 21ເພື່ອຈະເທດສະໜາໃນໂອກາດການສະຫຼອງການສະເດັດມາຄັ້ງທີ່ໜຶ່ງຂອງພຣະຄຣິສ, ເພິ່ນກັບເຂົ້າໃຈຢ່າງເລິກເຊິ່ງເຖິງເລື່ອງການສະເດັດມາຄັ້ງທີສອງຂອງພຣະອົງ.<!-- #segment-separator --> ເພິ່ນເຂົ້າໃຈຄໍາພະຍາກອນໃນພຣະທຳພຣະນິມິດຢ່າງທີ່ບໍ່ເຄີຍເຂົ້າໃຈມາກ່ອນ.<!-- #segment-separator --> ຂະນະທີ່ໃຄ່ຄວນເຖິງຄວາມສຳຄັນ ແລະ ສະຫງ່າຣາສີທີ່ຜູ້ເຜີຍພຣະທຳກ່າວເຖິງນັ້ນ ເພິ່ນມີຄວາມຮູ້ສຶກເຕັມລົ້ນຫົວໃຈຈຶ່ງຕ້ອງພັກການສຶກສາໄປຊົ່ວຄາວ.<!-- #segment-separator --> ເມື່ອເພິ່ນກຳລັງເທດສະໜານັ້ນພາບດັ່ງກ່າວກໍປາກົດຢູ່ໃນໃຈຢ່າງຈະແຈ້ງພ້ອມດ້ວຍຣິດອຳນາດ.<!-- #segment-separator --> ນັບແຕ່ນັ້ນມາເພິ່ນໄດ້ອຸທິດຕົນໃນການສຶກສາຄຳພະຍາກອນ ໂດຍສະເພາະພຣະທຳພຣະນິມິດ; ໃນບໍ່ຊ້າເພິ່ນກໍ(ມາເຖິງຂໍ້)ສະຫຼຸບທີ່ວ່າ ຄຳພະຍາກຊີ້ໃຫ້ເຫັນວ່າ ການສະເດັດມາຂອງພຣະຄຣິສໃກ້ແລ້ວ,<!-- #segment-separator --> ເຊິ່ງເວລາທີ່ເພິ່ນຄິດວ່າພຣະອົງຈະສະເດັດມານັ້ນກໍຫຼັງຈາກທີ່ມິນເລີລະບຸໄວ້ບໍ່ເທົ່າໃດປີ. {GC 363.3}

## {GC 364.1}

ງານຂຽນຂອງເບນເກນໄດ້ຮັບການແຜ່ກະຈາຍໄປໃນທຸກປະເທດທີ່ຄົນສ່ວນໃຫຍ່ນັບຖືສາສະໜາຄຣິສ.<!-- #segment-separator --> ຄວາມຄິດເຫັນຂອງເພິ່ນກ່ຽວກັບຄຳພະຍາກອນກໍເປັນທີ່ຍອມຮັບກັນໂດຍທົ່ວໄປໃນແຂວງເວີດເທັມເບີກອັນເປັນບ້ານເກີດຂອງເພິ່ນ ແລະ ກໍຍັງເປັນທີ່ຍອມຮັບສ່ວນໜຶ່ງໃນຂົງເຂດອື່ນຂອງປະເທດເຢຍລະມັນ.<!-- #segment-separator --> ການເຄື່ອນໄຫວປະກາດເລື່ອງການສະເດັດມາຂອງພຣະຄຣິສຍັງໄດ້ສືບຕໍ່ຫຼັງຈາກເພິ່ນເສຍຊີວິດ, ຂ່າວເລື່ອງດັ່ງກ່າວຈຶ່ງຖືກປະກາດຢູ່ທົ່ວເຢຍລະມັນໃນຂະນະທີ່ຄົນໃນປະເທດອື່ນໆ ກຳລັງໃຫ້ຄວາມສົນໃຈ(ເຖິງເລື່ອງດັ່ງກ່າວ).<!-- #segment-separator --> ບໍ່ດົນຫຼັງຈາກມີການເລີ່ມປະກາດເລື່ອງນີ້ມີຜູ້ເຊື່ອບາງຄົນໄດ້ໄປຕັ້ງຊຸມຊົນໃນປະເທດຣັດເຊຍ, ທຸກວົນນີ້ຄຣິສຕະຈັກຂອງຊາວເຢຍລະມັນໃນປະເທດຣັດເຊຍຍັງເຊື່ອວ່າການສະເດັດມາຂອງພຣະຄຣິສໃກ້ແລ້ວ. {GC 364.1}

## {GC 364.2}

ແສງສະຫວ່າງຂອງເລື່ອງດັ່ງກ່າວໄດ້ສ່ອງຢູ່ໃນປະເທດຝຣັ່ງ ແລະ ສວິສເຊີແລນເຊັ່ນກັນ.<!-- #segment-separator --> ໃນນະຄອນເຈນີວາອັນເປັນບ່ອນທີ່ແຟໂຣ ແລະ ຄາວິນສອນເລື່ອງການປະຕິຮູບສາສະໜາ, ໂກເຊັນເທດສະໜາເລື່ອງການສະເດັດມາຄັ້ງທີສອງຂອງພຣະຄຣິສ.<!-- #segment-separator --> ໃນຂະນະທີ່ຍັງເປັນນັກສຶກສາຢູ່, ໂກເຊັນໄດ້ພົບກັບລັດທິເຫດຜົນນິຍົມທີ່ລະບາດຢູ່ທົ່ວເອີຣົບໃນປາຍສັດຕະວັດທີສິບແປດ ແລະ ຕົ້ນສັດຕະວັດທີສິບເກົ່າ; ສະນັ້ນເມື່ອເພິ່ນເລີ່ມວຽກງານສາສະໜາຈານເພິ່ນບໍ່ຮູ້ຈັກຫຼັກຄວາມເຊື່ອທີ່ແທ້ຈິງ ແລະ ມີແນວໂນ້ມທີ່ຈະບໍ່ເຊື່ອໃນພຣະຄຳພີ.<!-- #segment-separator --> ໃນໄວໜຸ່ມເພິ່ນສົນໃຈເລື່ອງຄຳພະຍາກອນ.<!-- #segment-separator --> ຫຼັງຈາກໄດ້ອ່ານໜັງສື “ປະຫວັດສາດສະໄໝບູຮານ” ຂອງທ່ານໂຣລິນແລ້ວ, ເພິ່ນມາສົນໃຈພຣະທຳດານີເອນບົດທີສອງ ແລະ ຮູ້ສຶກປະຫຼາດໃຈທີ່ຄຳພະຍາກອນສຳເລັດຢ່າງແມ່ນຢຳຕາມການບັນທຶກຂອງປະຫວັດສາດ.<!-- #segment-separator --> ນີ້ແມ່ນຫຼັກຖານວ່າພຣະຄຳພີໄດ້າຮັບການດົນໃຈຈາກພຣະເຈົ້າ ແລະ ເປັນສິ່ງທີ່ໜ່ວງຄວາມເຊື່ອຂອງເພິ່ນໄວ້ເມື່ອຕ້ອງປະເຊີນກັບອັນຕະລາຍໃນຫຼາຍປີຕໍ່ມາ.<!-- #segment-separator --> ເພິ່ນບໍ່ສາມາດນັບຖືຕາມລັດທິເຫດຜົນນິຍົມຕໍ່ໄປ, ເພາະໃນການຄົ້ນຄວ້າພຣະຄຳພີ ແລະ ການຄົ້ນຫາແສງສະຫວ່າງເພິ່ມຕື່ນນັ້ນ ເພິ່ນຈຶ່ງໄດ້ພົບກັບຄວາມເຊື່ອໝັ້ນຢ່າງແທ້ຈິງ. {GC 364.2}

## {GC 364.3}

ໃນຂະນະທີ່ສຶກສາຄຳພະຍາກອນ, ເພິ່ນຈຶ່ງມາເຖິງຄວາມເຊື່ອວ່າການສະເດັດມາຂອງພຣະຄຣິສໃກ້ເຂົ້າມາແລ້ວ.<!-- #segment-separator --> ໂກເຊັນຮູ້ສຶກວ່າຄວາມຈິງເລື່ອງນີ້ສຳຄັນຫຼາຍ ຈຶ່ງຄິດຢາກນຳໄປປະກາດໃຫ້ຄົນທັງຫຼາຍໄດ້ຮັບຮູ້; ແຕ່ມີອຸປະສັກຢູ່ຂໍ້ໜຶ່ງຄື ຄົນສ່ວນໃຫຍ່ໃນສະໄໝນັ້ນເຊື່ອວ່າຄຳພະຍາກອນໃນພຣະທຳດານີເອນເປັນເລື່ອງທີ່ເລິກລັບ ແລະ ບໍ່ສາມາດເຂົ້າໃຈໄດ້.<!-- #segment-separator --> ໃນທີ່ສຸດເພິ່ນກໍຕັ້ງໃຈວ່າ ຈະເຮັດຕາມວິທີຂອງແຟໂຣທີ່ປະກາດໃນນະຄອນເຈນີວາ, ຄືຈະເລີ່ມຕົ້ນກັບພວກເດັກນ້ອຍ ໂດຍຫວັງວ່າຈະເປັນຫົນທາງໃຫ້ພໍ່ແມ່ສົນໃຈ. {GC 364.3}

## {GC 365.1}

ຕໍ່ມາເພິ່ນກ່າວເຖິງຈຸດປະສົງຂອງການປະກາດວ່າ: “ຂ້າພະເຈົ້າຢາກໃຫ້ທຸກຄົນເຂົ້າໃຈວ່າ, ທີ່ຂ້າພະເຈົ້າເອົາເລື່ອງດັ່ງກ່າວມາສອນເດັກນ້ອຍນັ້ນບໍ່ແມ່ນຍ້ອນວ່າມັນເປັນເລື່ອງທີ່ບໍ່ສຳຄັນ ແຕ່ກົງກັນຂ້າມຍ້ອນວ່າມັນສຳຄັນຫຼາຍທີ່ສຸດ.<!-- #segment-separator --> ຂ້າພະເຈົ້າປາຖະໜາໃຫ້ຄົນຟັງຂ້າພະເຈົ້າ ແຕ່ຢ້ານວ່າຈະບໍ່ມີໃຜຟັງຖ້າເລີ່ມຕົ້ນດ້ວຍການເວົ້າໃຫ້ຜູ້ໃຫຍ່ກ່ອນ.” “ສະນັ້ນຂ້າພະເຈົ້າຈຶ່ງຕັ້ງໃຈໄປຫາຄົນທີ່ອາຍຸໜ້ອຍທີ່ສຸດ ໂດຍເຕົ້າໂຮມເດັກນ້ອຍກຸ່ມໜຶ່ງ.<!-- #segment-separator --> ຖ້າກຸ່ມນັ້ນຂະຫຍາຍ, ມີຄົນເຂົ້າມາຟັງເພິ່ມ ແລະ ມີຄົນສັງເກດວ່າຄົນຟັງເຫຼົ່ານິ້ນສົນໃຈ ແລະ ເຂົ້າໃຈ ທັງສາມາດອະທິບາຍໃຫ້ຄົນອື່ນໄດ້ດ້ວຍ, ຂ້າພະເຈົ້າຈຶ່ງໝັ້ນໃຈວ່າໃນບໍ່ຊ້າຈະມີກຸ່ມທີ່ສອງທີ່ຢາກຟັງ, ແລ້ວໃນທີ່ສຸດກໍຈະມີຜູ້ໃຫຍ່ເຫັນວ່າເລື່ອງທີ່ສອນນັ້ນຄຸນຄ່າພໍທີ່ຈະນັ່ງລົງສຶກສານຳ.<!-- #segment-separator --> ໂດຍວິທີນີ້ແຫຼະການປະກາດຈຶ່ງໄດ້ຜົນ.” (ເອລ. ໂກເຊັນ, “ຜູ້ເຜີຍພຣະທຳດານີເອນ”, ເຫຼັ້ມ 2, ຄຳນຳ). {GC 365.1}

## {GC 365.2}

ຄວາມພະຍາຍາມຂອງເພິ່ນປະສົບຜົນສໍາເລັດ.<!-- #segment-separator --> ໃນຂະນະທີ່ສອນພວກເດັກນ້ອຍ, ມີຜູ້ໃຫຍ່ມາຟັງນຳ, ຈົນລະບຽງໂບດຂອງເພິ່ນເຕັມໄປດ້ວຍຄົນທີ່ຢາກຟັງ.<!-- #segment-separator --> ທ່າມກາງຄົນທີ່ໄປຟັງນັ້ນກໍມີຄົນທີ່ມີຕໍາແໜ່ງ ແລະ ມີການສຶກສາສູງ ແລະ ມີຄົນຕ່າງປະເທດທີ່ເດິນທາງໄປຢາມນະຄອນເຈນີວາ, ສະນັ້ນຄຳສອນເລື່ອງການສະເດັດມາຂອງພຣະຄຣິສຈຶ່ງຖືກນຳໄປປະກາດຢູ່ໃນຂົງເຂດອື່ນໆ. {GC 365.2}

## {GC 365.3}

ເມື່ອໄດ້ຮັບຜົນສຳເລັດເຊ່ນນີ້, ໂກເຊັນກໍມີກຳລັງໃຈຂຶ້ນ ຈຶ່ງເອົາບົດຮຽນຂອງຕົນໄປຕີພິມ ດ້ວຍຄວາມຫວັງວ່າຈະສົ່ງເສີມການສຶກສາເລື່ອງຄໍາພະຍາກອນໃນຄຣິສຕະຈັກທີ່ໃຊ້ພາສາຝຣັ່ງ.<!-- #segment-separator --> ໂກເຊັນກ່າວວ່າ: “ການພິມຄໍາສອນໃຫ້ກັບເດັກນ້ອຍນັ້ນ ເປັນການປະກາດໃຫ້ຜູ້ໃຫຍ່ທີ່ບໍ່ໃສ່ໃຈຄຳພະຍາກອນເພາະເຊື່ອວ່າເປັນເລື່ອງທີ່ເລິກລັບເຂົ້າໃຈບໍ່ໄດ້ວ່າ, ‘ມັນຈະເລິກລັບໄດ້ແນວໄດ້ໃນເມື່ອແມ່ນແຕ່ເດັກນ້ອຍຂອງເຈົ້າຍັງສາມາດອ່ານເຂົ້າໃຈໄດ້?’ ເພິ່ນຍັງກ່າວຕື່ມວ່າ, “ຂ້າພະເຈົ້າມີຄວາມປາຖະໜາຢ່າງຍິ່ງທີ່ຈະໃຫ້ຄວາມຮູ້ໃນຄຳພະຍາກອນເປັນເລື່ອງທີ່ຄົນໃນຄຣິສຕະຈັກຂອງພວກເຮົານິຍົມຊົມຊອບ, ຖ້າເປັນໄປໄດ້.” “ແທ້ຈິງແລ້ວ, ບໍ່ມີປະເດັນອື່ນໃດເລີຍທີ່ຕອບສະໜອງຕໍ່ຄວາມຕ້ອງການຂອງຍຸກສະໄໝປັດຈຸບັນເທົ່າກັບເລື່ອງນີ້.” “ດ້ວຍວິທີນີ້ເອງເຮົາຈຶ່ງຈະຕຽມພ້ອມສຳຫຼັບຄວາມທຸກຍາກລໍາບາກທີ່ໃກ້ຈະມາເຖິງ ໃນຂະນະທີ່ເຝົ້າລໍຄອຍການສະເດັດມາຂອງພຣະເຢຊູຄຣິສ.” {GC 365.3}

## {GC 366.1}

ເຖິງແມ່ນວ່າໂກເຊັນເປັນສາສະໜາຈານທີ່ໂດດເດັ່ນ ແລະ ເປັນທີ່ຮັກຫຼາຍທີ່ສຸດໃນທ່າມກາງຄົນເວົ້າພາສາຝຣັ່ງ, ແຕ່ໃນທີ່ສຸດເພິ່ນກໍຖືກໄລ່ອອກຈາກການເປັນສາສະໜາຈານ ໂດຍມີສາເຫດວ່າ, ເພິ່ນໃຊ້ພຣະຄຳພີໃນການສອນເດັກນ້ອຍ ແລະ ຊາວໜຸ່ມແທນທີ່ຈະໃຊ້ຄູ້ມືຫຼັກຂໍ້ເຊື່ອຂອງຄຣິສຕະຈັກ. (ແທ້ຈິງແລ້ວ ຄູ້ມືຫຼັກຂໍ້ເຊື່ອດັ່ງກ່າວເກືອບຈະບໍ່ມີອາຫານຝ່າຍຈິດວິນຍານໃຫ້ຜູ້ອ່ານເກີດຄວາມເຊື່ອທີ່ແທ້ຈິງ).<!-- #segment-separator --> ຕໍ່ມາໂກເຊັນມາເປັນອາຈານໃນວິທະຍາໄລສາສະໜາສາດ ໃນຂະນະທີ່ວັນອາທິດເພິ່ນຍັງສອນເດັກນ້ອຍໃຫ້ຮູ້ພຣະຄຳພີ.<!-- #segment-separator --> ການປະກາດຂອງເພິ່ນເລື່ອງຄໍາພະຍາກອນກໍຍັງໄດ້ຮັບຄວາມສົນໃຈຢ່າງກວ້າງຂວາງ.<!-- #segment-separator --> ເພິ່ນເຮັດວຽກຕໍ່ເນື່ອງຫຼາຍປີໃນຖານະສາສະດາຈານ, ຜ່ານສິ່ງຕີພິມ ແລະ ໃນການສອນເດັກນ້ອຍອັນເປັນບົດບາດທີ່ເພິ່ນມັກຫຼາຍທີ່ສຸດ, ເພິ່ນຈຶ່ງມີສ່ວນສຳຄັນໃນການຮຽກເອີ້ນຫຼາຍຄົນໃຫ້ມາສົນໃຈໃນການສຶກສາຄຳພະຍາກອນທີ່ສະແດງໃຫ້ເຫັນວ່າການສະເດັດມາຂອງພຣະຄຣິສໃກ້ເຂົ້າມາແລ້ວ. {GC 366.1}

## {GC 366.2}

ຂ່າວເລື່ອງການສະເດັດມາຂອງພຣະອົງຍັງໄດ້ຮັບການປະກາດໃນດິນແດນສະແກນດິເນເວຍ ແລະ ມີຄົນສົນໃຈຢ່າງກວ້າງຂວາງ.<!-- #segment-separator --> ມີຫຼາຍຄົນຕື່ນຈາກການຫຼັບໃຫຼບໍ່ລະວັງມາສະລາພາບບາບຜິດ, ປະຖິ້ມຄວາມບາບນັ້ນ ແລະ ສະແຫວງຫາການອະໄພບາບໂດຍຜ່ານພຣະນາມຂອງພຣະຄຣິສ.<!-- #segment-separator --> ແຕ່ພວກສາສະໜາຈານຂອງຄຣິສຕະຈັກແຫ່ງຊາດໄດ້ຕໍ່ຕ້ານການສອນດັ່ງກ່າວ ແລະ ໂດຍອິດທິພົນຂອງອາຈານເຫຼົ່ານັ້ນມີບາງຄົນທີ່ປະກາດຂ່າວນັ້ນຖືກຈັບຂັງຄຸກ.<!-- #segment-separator --> ໃນຫຼາຍບ່ອນທີ່ຜູ້ສອນຖືກຈັບ ພຣະເຈົ້າຊົງໂຜດໃຫ້ເກີດເລື່ອງອັດສະຈັນໂດຍມີເດັກນ້ອຍປະກາດວ່າພຣະເຢຊູໃກ້ຈະສະເດັດກັບມາ.<!-- #segment-separator --> ເນື່ອງຈາກເດັກນ້ອຍເຫຼົ່ານັ້ນຍັງບໍ່ບັນລຸນິຕິພາວະ, ບໍ່ມີກົດໝາຍຫ້າມພວກເຂົາໄດ້, ທາງການຈຶ່ງຍອມໃຫ້ພວກເດັກໄດ້ປະກາດໂດຍບໍ່ມີຜູ້ໃດຂັດຂວາງ. {GC 366.2}

## {GC 366.3}

ການປະກາດນັ້ນສ່ວນໃຫຍ່ຢູ່ທ່າມກາງຄົນຊົນຊັ້ນລຸ່ມ, ສະນັ້ນປະຊາຊົນຈຶ່ງມາຟັງຄຳປະກາດເຕືອນໃນບ້ານເຮືອນຂອງຄົນ(ຍາກຈົນ/ຄົນໃຊ້ແຮງງານ).<!-- #segment-separator --> ພວກເດັກນ້ອຍນັກເທດສະໜານັ້ນສ່ວນໃຫຍ່ກໍເປັນຄົນຍາກຈົນຄືກັນ.<!-- #segment-separator --> ບາງຄົນອາຍຸລະຫວ່າງ 6–8 ປີ; ຊີວິດຂອງເດັກເຫຼົ່ານີ້ສະແດງໃຫ້ເຫັນວ່າພວກເຂົາຮັກພຣະເຢຊູ ແລະ ພະຍາຍາມດຳເນີນຊີວິດດ້ວຍການເຊື່ອຟັງຕາມບັນຍັດຂອງພຣະອົງ. ເວລາປົກກະຕິພວກເຂົາກໍມີສະຕິປັນຍາ ແລະ ຄວາມສາມາດທີ່ຕົງກັບອາຍຸ, ແຕ່ເມື່ອຢືນຂຶ້ນຕໍ່ໜ້າຄົນທັງຫຼາຍ ກໍປາກົດຢ່າງຈະແຈ້ງວ່າ ພວກເຂົາໄດ້ຮັບການດົນໃຈທີ່ເກີນຄວາມສາມາດທີ່ມີຕາມທຳມະຊາດ.<!-- #segment-separator --> ນ້ໍາສຽງ ແລະ ທ່າທາງຂອງເດັກເຫຼົ່ານັ້ນໄດ້ປ່ຽນໄປ ແລະ ພວກເຂົາເຕືອນເລື່ອງການພິພາກສາດ້ວຍພະລັງ ໂດຍໃຊ້ຖ້ອຍຄໍາຈາກພຣະຄໍາພີວ່າ:<!-- #segment-separator --> “ຈົ່ງຢຳເກງພຣະເຈົ້າ ແລະ ຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວທີ່ພຣະອົງຈະຕັດສິນມະນຸດສະໂລກ.” (ພຣະນິມິດ 14:7).<!-- #segment-separator --> ພວກເຂົາຕັກເຕືອນເລື່ອງຄວາມບາບຂອງປະຊາຊົນ, ບໍ່ພຽງແຕ່ເລື່ອງທີ່ຜິດສິນທຳ ແຕ່ໄດ້ປະນາມການເປັນມິດກັບໂລກ ແລະ ການຫຼົງຈາກຄວາມເຊື່ອດ້ວຍ, ທັງໄດ້ເຕືອນຜູ້ຟັງຂອງພວກເຂົາໃຫ້ໜີຢ່າງຮີບດ່ວນຈາກຄວາມໂກດຮ້າຍທີ່ຈະມາເຖິງ. {GC 366.3}

## {GC 367.1}

ປະຊາຊົນຮັບຟັງດ້ວຍອາການຕົວສັ່ນ.<!-- #segment-separator --> ພຣະວິນຍານຊົງດົນໃຈພວກເຂົາໃຫ້ສຳນຶກຂຶ້ນໃນໃຈ.<!-- #segment-separator --> ຫຼາຍຄົນຫັນມາຄົ້ນຫາພຣະຄໍາພີດ້ວຍຄວາມສົນໃຈອັນເລິກຊຶ້ງຢ່າງທີ່ບໍ່ເຄີຍມີມາກ່ອນ, ຄົນທີ່ກິນເຫຼົ້າ ແລະ ຄົນຜິດສິນທໍາໄດ້ຮັບການປ່ຽນແປງໃໝ່, ບາງຄົນກໍເລີກການປະຕິບັດທີ່ບໍ່ຊື່ສັດ. ຜົນຂອງການປະກາດນັ້ນໂດດເດ່ນຈົນແມ່ນແຕ່ພວກສາສະໜາຈານຂອງຄຣິສຕະຈັກແຫ່ງຊາດຕ້ອງຍອມຮັບວ່າພຣະເຈົ້າຊົງນຳໃນການປະກາດດັ່ງກ່າວ. {GC 367.1}

## {GC 367.2}

ພຣະເຈົ້າມີພຣະປະສົງໃຫ້ຂ່າວເລື່ອງການສະເດັດມາຂອງພຣະຜູ້ຊ່ວຍໃຫ້ລອດໄດ້ຮັບການປະກາດໃນປະເທດທັງຫຼາຍຂອງສະແກນດິເນເວຍ; ເມື່ອຜູ້ຮັບໃຊ້ຂອງພຣະອົງຖືກປິດປາກ ພຣະອົງຈຶ່ງປະທານພຣະວິນຍານຂອງພຣະອົງໃຫ້ແກ່ພວກເດັກນ້ອຍ ເພື່ອໃຫ້ການປະກາດນັ້ນສຳເລັດ.<!-- #segment-separator --> ຄາວເມື່ອພຣະເຢຊູສະເດັດເຂົ້າໃກ້ນະຄອນເຢຣູຊາເລັມພ້ອມຝູງຊົນທີ່ຮ້ອງອວຍໄຊດ້ວຍຄວາມຍິນດີ ແລະ ການໂບກກິ່ງຕົ້ນຕານເພື່ອປະກາດພຣະອົງໃນຖານະບຸດຂອງດາວຸດນັ້ນ ພວກຟາຣີຊາຍຂໍໃຫ້ພຣະອົງບອກໃຫ້ປະຊາຊົນມິດງຽບສາ; ແຕ່ພຣະເຢຊູຕອບພວກເຂົາວ່າ ສິ່ງທີ່ເກີດຂຶ້ນນັ້ນເປັນໄປຕາມຄຳພະຍາກອນ ແລະ ຖ້າຄົນເຫຼົ່ານີ້ຢຸດຮ້ອງ ພວກກ້ອນຫີນເອງຈະຮ້ອງຂຶ້ນມາ.<!-- #segment-separator --> ປະຊາຊົນຢ້ານການຂົ່ມຂູ່ຂອງພວກຟາຣີຊາຍຈຶ່ງຢຸດຕິການໂຫ່ຮ້ອງນັ້ນໃນຂະນະທີ່ພວກເຂົາເດີນຜ່ານປະຕູເຂົ້າໄປໃນນະຄອນເຢຣູຊາເລັມ ແຕ່ຫຼັງຈາກນັ້ນພວກເດັກນ້ອຍໄດ້ຮ້ອງໃນລານພຣະວິຫານ ໃນຂະນະທີ່ໂບກກ້ານຕົ້ນຕານໄປມາວ່າ:<!-- #segment-separator --> “ໂຮຊົນນາແດ່ບຸດດາວິດ!”<!-- #segment-separator --> ເມື່ອພວກຟາຣີຊາຍກ່າວແກ່ພຣະເຢຊູດ້ວຍຄວາມຂຸ່ນເຂື່ອງໃຈວ່າ, “ເຈົ້າໄດ້ຍິນຄຳທີ່ພວກເຂົາກຳລັງຮ້ອງນັ້ນບໍ?”<!-- #segment-separator --> ພຣະເຢຊູຊົງຕອບວ່າ “ໄດ້ຍິນແລ້ວ. ພວກເຈົ້າບໍ່ເຄີຍອ່ານຈັກເທື່ອບໍໃນຄຳທີ່ວ່າ, ‘ພຣະອົງຊົງຈັດໃຫ້ຄຳສັນລະເສີນອັນແທ້ຈິງອອກມາຈາກປາກຂອງເດັກນ້ອຍອ່ອນ ແລະ ຜູ້ທີ່ຍັງກິນນ້ຳນົມຢູ່.’” (ມັດທາຍ 21:8–16)<!-- #segment-separator --> ພຣະເຈົ້າຊົງໃຊ້ເດັກນ້ອຍໃນສະໄໝທີ່ພຣະຄຣິສສະເດັດມາຄັ້ງທຳອິດຢ່າງໃດ, ພຣະອົງກໍຊົງໃຊ້ເດັກນ້ອຍໃນການປະກາດການສະເດັດມາຄັ້ງທີສອງຂອງພຣະອົງຢ່າງນັ້ນ.<!-- #segment-separator --> ພຣະຄໍາຂອງພຣະເຈົ້າຈະຕ້ອງສໍາເລັດ ເພື່ອໃຫ້ເລື່ອງການສະເດັດມາຂອງພຣະຜູ້ຊ່ວຍໃຫ້ລອດໄດ້ຖືກປະກາດໄປຍັງທຸກຊົນຊາດ, ທຸກພາສາ ແລະ ທຸກປະເທດ. {GC 367.2}

## {GC 368.1}

ພຣະເຈົ້າຊົງມອບວຽກງານປະກາດເຕືອນຊາວອາເມຣິກາໃຫ້ແກ່ວິນລຽມ ມິນເລີ ແລະ ຜູ້ຮ່ວມງານຂອງເພິ່ນ.<!-- #segment-separator --> ອາເມຣິກາຈຶ່ງກາຍເປັນສູນກາງການປະກາດເລື່ອງການສະເດັດກັບມາຂອງພຣະເຢຊູຄຣິສ.<!-- #segment-separator --> ຄຳພະຍາກອນເລື່ອງຂ່າວທູດສະຫວັນອົງທີໜຶ່ງກໍສຳເລັດຫຼາຍທີ່ສຸດໃນອາເມຣິກາ.<!-- #segment-separator --> ງານຂຽນຂອງມິນເລີ ແລະ ເພື່ອນຮ່ວມງານເຫຼົ່ານັ້ນຖືກນຳໄປເຜີຍແຜ່ໃນດິນແດນທີ່ຫ່າງໄກ.<!-- #segment-separator --> ທຸກບ່ອນທົ່ວໂລກທີ່ມີຜູ້ສອນສາສະໜາເຂົ້າໄປເຖິງກໍມີຄົນສົ່ງຂ່າວອັນໜ້າຍິນດີກ່ຽວກັບການສະເດັດມາຢ່າງໄວວາຂອງພຣະຄຣິສ.<!-- #segment-separator --> ມີການປະກາດຂ່າວປະເສີດອັນນິຣັນດອນຢ່າງກວ້າງໄກ, ພ້ອມດ້ວຍການກ່າວວ່າ:<!-- #segment-separator --> “ຈົ່ງຢຳເກງພຣະເຈົ້າ ແລະ ຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວ ທີ່ພຣະອົງຈະຕັດສິນມະນຸດສະໂລກ.” {GC 368.1}

## {GC 368.2}

ປະຊາຊົນພາກັນໃສ່ໃຈຢ່າງເລິກເຊິ່ງກັບຄຳພະຍາກອນທີ່ເບິ່ງຄືສອນວ່າພຣະຄຣິສຈະສະເດັດມາໃນລະດູໃບໄມ້ປົງຂອງປີຄ.ສ. 1844.<!-- #segment-separator --> ຂ່າວນີ້ຖືກປະກາດຈາກລັດໜຶ່ງໄປສູ່ອີກລັດໜຶ່ງ ແລະ ທຸກທີ່ທີ່ມີການປະກາດນັ້ນມີຄົນຕື່ນຂຶ້ນໃຫ້ຄວາມສົນໃຈ.<!-- #segment-separator --> ຫຼາຍຄົນເຊື່ອໝັ້ນວ່າການຄຳນວນເວລາຂອງຄຳພະຍາກອນຖືກຕ້ອງ ຈຶ່ງຍອມສະຫຼະຄວາມເຊື່ອຖືເກົ່າທີ່ເຄີຍຍຶດໄວ້ ແລະຮັບເອົາຄວາມຈິງດ້ວຍຄວາມຊື່ນບານ.<!-- #segment-separator --> ມີສາສະໜາຈານບາງຄົນປະຖິ້ມຄວາມຄິດເຫັນ ແລະ ການຖືຕົວຕາມຄະນະນິກາຍ ແລ້ວສະຫຼະເງິນເດືອນ ພ້ອມດ້ວຍຕຳແໜ່ງໃນຄຣິສຕະຈັກ ແລະຮ່ວມໃນການປະກາດການສະເດັດມາຂອງພຣະເຢຊູ.<!-- #segment-separator --> ຢ່າງໃດກໍຕາມ, ມີສາສະໜາຈານໜ້ອຍຄົນທີ່ຍອມຮັບເອົາຄຳສອນນີ້; ສະນັ້ນການເຜີຍແຜ່ເລື່ອງດັ່ງກ່າວສ່ວນໃຫຍ່ຈຶ່ງຖືກມອບໝາຍໃຫ້ສະມາຊິກທົ່ວໄປ.<!-- #segment-separator --> ມີຊາວກະສິກອນໄດ້ປະໄຮ່ນາ, ນາຍຊາງປະເຄື່ອງມື, ພໍ່ຄ້າໄດ້ປະສິນຄ້າ ແລະ ຄົນອາຊີບຕ່າງໆ ກໍປະວຽກງານຂອງຕົນ; ເຖິງຢ່າງນັ້ນກໍດີ ຄົນປະກາດຍັງໜ້ອຍເມື່ອທຽບໃສ່ວຽກງານທີ່ຕ້ອງເຮັດນັ້ນ.<!-- #segment-separator --> ສະພາບຂອງຄຣິສຕະຈັກທີ່ບໍ່ເປັນໄປຕາມລັກສະນະຂອງພຣະເຈົ້າ ແລະ ຊາວໂລກທີ່ຈົ່ມປັກຢູ່ໃນຄວາມຊົ່ວຮ້າຍ ເປັນພາລະໜັກສຳຫຼັບຜູ້ເຝົ້າຍາມທີ່ແທ້ຈິງ ພວກເຂົາຈຶ່ງເຕັມໃຈອົດທົນກັບວຽກງານທີ່ໜັກໜ່ວງ, ການຂັດສົນ ແລະ ຄວາມທຸກທໍລະມານ ເພື່ອຈະໄດ້ຮຽກເອີ້ນມະນຸດໃຫ້ກັບໃຈຮັບຄວາມລອດ.<!-- #segment-separator --> ເຖິງແມ່ນຊາຕານຈະຂັດຂວາງ, ແຕ່ການປະກາດນັ້ນໄດ້ດໍາເນີນໄປຢ່າງຕໍ່ເນື່ອງ ແລະ ມີຫຼາຍພົນຄົນຮັບເຊື່ອຄວາມຈິງເລື່ອງການສະເດັດມາຂອງພຣະຄຣິສ. {GC 368.2}

## {GC 369.1}

ຂ່າວທີ່ພິສູດຈິດໃຈນີ້ຖືກປະກາດໄປທຸກແຫ່ງຫົນເພື່ອເຕືອນຄົນບາບ ທັງທີ່ເປັນຊາວໂລກ ແລະ ທີ່ເປັນສະມາຊິກຄຣິສຕະຈັກໃຫ້ໜີຈາກຄວາມໂກດຮ້າຍທີ່ຈະມາເຖິງ.<!-- #segment-separator --> ຜູ້ປະກາດເຫຼົ່ານັ້ນເຮັດແບບດຽວກັບໂຢຮັນຜູ້ໃຫ້ບັບຕິສະມາ ຄືເອົາຂວານວາງໄວ້ຄຸງຮາກເຫງົ້າ ແລະ ຂໍຮ້ອງຄົນທັງຫຼາຍໃຫ້ອອກຜົນສົມກັບການກັບໃຈໃໝ່.<!-- #segment-separator --> ຄຳຮຽກຮ້ອງຂອງຜູ້ປະກາດເຫຼົ່ານີ້ແຕກຕ່າງຫຼາຍຈາກຄຳເທດສະໜາໃນໂບດທົ່ວໄປທີ່ເນັ້ນຄວາມສຸກສະບາຍ; ແຕ່ບໍ່ວ່າຈະປະກາດຢູ່ບ່ອນໃດ ປະຊາຊົນກໍສະເທືອນໃຈ.<!-- #segment-separator --> ເມື່ອຄົນທັງຫຼາຍຟັງການປະກາດດ້ວຍຣິດອຳນາດຂອງພຣະວິນຍານບໍລິສຸດເຖິງຄຳສອນອັນກົງໄປກົງມາ ແລະ ເຂົ້າໃຈງ່າຍຂອງພຣະຄຳພີ, ພວກເຂົາສຳນຶກໃນໃຈວ່າສິ່ງເຫຼົ່ານີ້ແມ່ນຄວາມຈິງ ແລະ ບໍ່ສາມາດຕ້ານທານຄວາມຮູ້ສຶກນັ້ນໄດ້ທັງໝົດ.<!-- #segment-separator --> ຄົນທີ່ນັບຖືສາສະໜາແຕ່ເປືອກນອກກໍຕື່ນຂຶ້ນຈາກຄວາມປະໝາດຂອງຕົນ.<!-- #segment-separator --> ພວກເຂົາເຫັນເຖິງການຫຼົງຈາກຄວາມເຊື່ອ, ການເປັນມິດກັບໂລກ, ຄວາມບໍ່ເຊື່ອຖື, ຄວາມທະນົງຕົວ ແລະ ຄວາມເຫັນແກ່ຕົວຂອງຕົນ.<!-- #segment-separator --> ຫຼາຍຄົນໄດ້ສະແຫວງຫາພຣະເຈົ້າດ້ວຍການກັບໃຈ ແລະ ການຖ່ອມໃຈລົງ.<!-- #segment-separator --> ແທນທີ່ຈະເອົາໃຈໃສ່ຕໍ່ສິ່ງຂອງຝ່າຍໂລກຢ່າງທີ່ເຄີຍເຮັດດົນນານມາແລ້ວນັ້ນ ພວກເຂົາກັບໃສ່ໃຈກັບສະຫວັນເບື້ອງເທິງ.<!-- #segment-separator --> ພຣະວິນຍານຂອງພຣະເຈົ້າສະຖິດຢູ່ກັບຄົນເຫຼົ່ານີ້ ແລ້ວດ້ວຍຈິດໃຈທີ່ອ່ອນນ້ອມພວກເຂົາໄດ້ເຂົ້າຮ່ວມໃນການຮ້ອງຂຶ້ນວ່າ:<!-- #segment-separator --> “ຈົ່ງຢຳເກງພຣະເຈົ້າ ແລະ ຍົກຍ້ອງໃຫ້ກຽດແກ່ພຣະອົງ ເພາະເຖິງເວລາແລ້ວ ທີ່ພຣະອົງຈະຕັດສິນມະນຸດສະໂລກ.” {GC 369.1}

## {GC 369.2}

ຄົນບາບສອບຖາມດ້ວຍນ້ຳຕາວ່າ:<!-- #segment-separator --> “ຂ້ານ້ອຍຈະຕ້ອງເຮັດຢ່າງໃດຈຶ່ງຈະໄດ້ລອດພົ້ນ?” (ກິດຈະການ 16:30).<!-- #segment-separator --> ຄົນທີ່ເຄີຍສໍ້ໂກງເປັນນິໄສກໍຮູ້ສຶກຮ້ອນຕົວຢາກຄືນເງິນທີ່ໄດ້ໂກງໄປນັ້ນ.<!-- #segment-separator --> ທຸກຄົນທີ່ໄດ້ພົບສັນຕິສຸກໃນພຣະຄຣິສກໍຢາກແປ່ງປັນພຣະພອນນັ້ນໃຫ້ແກ່ຄົນອື່ນ.<!-- #segment-separator --> ຈິດໃຈຂອງພໍ່ແມ່ໄດ້ຫັນໄປຫາລູກໆ ແລະ ໃຈຂອງລູກໄດ້ຫັນໄປຫາພໍ່ແມ່.<!-- #segment-separator --> ຄວາມຍິງທະນົງ ແລະ ການຖືຕົວອັນເປັນກຳແພງທີ່ກັ້ນຢູ່ລະຫວ່າງຄົນກໍຖືກ(ທະລາຍ/ທຳລາຍ)ລົງ.<!-- #segment-separator --> ມີຄົນສາລະພາບບາບດ້ວຍຄວາມຈິງໃຈ, ສ່ວນສະມາຊິກໃນຄອບຄົວໄດ້ລົງທຶນລົງແຮງເພື່ອຄວາມລອດຂອງຄົນທີ່ຮັກແພງ.<!-- #segment-separator --> ຫຼາຍຄັ້ງໄດ້ຍິນສຽງອະທິຖານວິງວອນພຣະເຈົ້າຢ່າງຈິງຈັງ.<!-- #segment-separator --> ທຸກແຫ່ງຫົນມີຄົນອ້ອນວອນພຣະເຈົ້າດ້ວຍຄວາມທຸກໃຈ.<!-- #segment-separator --> ມີຫຼາຍຄົນອະທິຖານທັງຄືນຢ່າງທຸລົນທຸລາຍເພື່ອໃຫ້ໝັ້ນໃຈວ່າຄວາມບາບຂອງຕົນໄດ້ຮັບການອະໄພ ຫຼືເພື່ອໃຫ້ພີ່ນ້ອງ ຫຼື ເພື່ອນບ້ານກັບໃຈ. {GC 369.2}

## {GC 369.3}

ມີຄົນຈາກທຸກຊົນຊັນໃນສັງຄົມພາກັນຫຼັ່ງໄຫຼເຂົ້າປະຊຸມປະກາດການສະເດັດມາຂອງພຣະຄຣິສ,<!-- #segment-separator --> ບໍ່ວ່າຈະຮັ່ງມີສີສຸກ ຫຼື ຍາກຈົນແສນເຂນ, ທຸກຄົນມີເຫດຜົນສ່ວນຕົວທີ່ຢາກຟັງຄຳສອນເລື່ອງການສະເດັດມານັ້ນດ້ວຍຫູຂອງຕົວເອງ.<!-- #segment-separator --> ພຣະຜູ້ເປັນເຈົ້າຊົງຢັບຢັ້ງການຕໍ່ຕ້ານໃນຂະນະທີ່ຜູ້ຮັບໃຊ້ຂອງພຣະອົງອະທິບາຍເຫດຜົນແຫ່ງຄວາມເຊື່ອຂອງພວກເຂົາ.<!-- #segment-separator --> ບາງຄັ້ງຜູ້ໃຫ້ຄຳພະຍານນັ້ນອ່ອນແອ ແຕ່ພຣະວິນຍານຂອງພຣະເຈົ້າຊົງກະທຳໃຫ້ຄວາມຈິງຂອງພຣະອົງມີຣິດອຳນາດ.<!-- #segment-separator --> ຄົນທີ່ເຂົ້າປະຊຸມຮູ້ສຶກວ່າມີທູດສະຫວັນບໍລິສຸດຢູ່ໃນທີ່ປະຊຸມ; ມີຜູ້ຄົນເຂົ້າຮັບເຊື່ອໃຫມ່ທຸກມື້ທຸກວັນ.<!-- #segment-separator --> ຄົນຈຳນວນຫຼວງຫຼາຍຟັງດ້ວຍໃຈຈົດໃຈຈໍ່ຂະນະທີ່ຜູ້ປະກາດກ່າວເຖິງຫຼັກຖານຕ່າງໆ ທີ່ຊີ້ໃຫ້ເຫັນວ່າການສະເດັດມາຂອງພຣະຄຣິສນັ້ນໃກ້ເຂົ້າມາແລ້ວ.<!-- #segment-separator --> ເໝືອນກັບວ່າສະຫວັນ ແລະ ແຜ່ນດິນໂລກໄດ້ຫຍັບເຂົ້າຫາກັນ.<!-- #segment-separator --> ທັງຄົນເທົ້າ, ໄວກາງຄົນ ແລະ ເດັກນ້ອຍລ້ວນແຕ່ໄດ້ສຳຜັດເຖິງຣິດອໍານາດຂອງພຣະເຈົ້າ.<!-- #segment-separator --> ຜູ້ຊາຍກັບເມືອບ້ານພ້ອມດ້ວຍຄຳສັນລະເສີນພຣະເຈົ້າ, ມີສຽງ(ຊື່ນບານ)ດັງກ້ອງຢູ່ຢາມຄ່ຳຄືນ.<!-- #segment-separator --> ບໍ່ມີໃຜທີ່ເຂົ້າຮ່ວມໃນການປະຊຸມເຫຼົ່ານັ້ນທີ່ຈະລືມພາບອັນຈັບໃຈເຫຼົ່ານັ້ນລົງໄດ້. {GC 369.3}

## {GC 370.1}

ການປະກາດເວລາທີ່ແນ່ນອນຂອງການສະເດັດມາຂອງພຣະຄຣິສໄດ້ຖືກຕໍ່ຕ້ານຢ່າງແຂງແຮງຈາກຄົນທຸກຊົນຊັ້ນຕັ້ງແຕ່ສາສະໜາຈານຈົນເຖິງຄົນສຳມະເລເທເມົາທີ່ທ້າທາຍສະຫວັນຢ່າງອະຫັງການທີ່ສຸດ.<!-- #segment-separator --> ຖ້ອຍຄໍາຂອງຄໍາພະຍາກອນໄດ້ສໍາເລັດທີ່ກ່າວວ່າ:<!-- #segment-separator --> “ຍຸກສຸດທ້າຍຈະມີຄົນເຢາະເຢີ້ຍມາເວົ້າສຽດສີຕາມໃຈປາຖະໜາຂອງຕົນ. ພວກເຂົາຈະຖາມວ່າ, ‘ຄຳທີ່ຊົງສັນຍາໄວ້ວ່າ ພຣະອົງຈະສະເດັດມານັ້ນຢູ່ໃສ? ເພາະວ່າຕັ້ງແຕ່ບັນພະບຸລຸດລ່ວງລັບໄປແລ້ວ ສິ່ງທັງປວງກໍເປັນຢູ່ເໝືອນເດີມ ຕັ້ງແຕ່ເລີ່ມຕົ້ນຊົງສ້າງໂລກ.’” (2 ເປໂຕ 3:3–4).<!-- #segment-separator --> ຫຼາຍຄົນທີ່ອ້າງວ່າຮັກພຣະຜູ້ຊ່ວຍໃຫ້ລອດໄດ້ປະກາດວ່າບໍ່ໄດ້ຕໍ່ຕ້ານຄໍາສອນເລື່ອງການສະເດັດມາຄັ້ງທີສອງ, ແຕ່ກໍຂໍຄັດຄ້ານພຽງແຕ່ເລື່ອງການກຳນົດເວລາທີ່ແນ່ນອນ.<!-- #segment-separator --> ແຕ່ພຣະເຈົ້າຜູ້ຊົງເຫັນທຸກສິ່ງທຸກຢ່າງຊົງອ່ານຈິດໃຈຂອງພວກເຂົາທີ່ບໍ່ຢາກໄດ້ຍິນວ່າພຣະຄຣິສຈະສະເດັດມາພິພາກສາດ້ວຍຄວາມຊອບທໍາ.<!-- #segment-separator --> ຄົນເຫຼົ່ານີ້ເປັນຜູ້ຮັບໃຊ້ທີ່ບໍ່ສັດຊື່, ວຽກງານທີ່ເຮັດໄປນັ້ນຈະບໍ່ຜ່ານການກວດກາຈາກພຣະເຈົ້າຜູ້ພິສູດຈິດໃຈຂອງມະນຸດ, ພວກເຂົາຈຶ່ງຢ້ານທີ່ຈະພົບກັບອົງພຣະຜູ້ເປັນເຈົ້າຂອງຕົນ.<!-- #segment-separator --> ເໝືອນກັບຊາວຢິວໃນສະໄໝທີ່ພຣະຄຣິສສະເດັດມາຄັ້ງທີໜຶ່ງ, ພວກເຂົາບໍ່ພ້ອມທີ່ຈະຕ້ອນຮັບພຣະອົງ.<!-- #segment-separator --> ພວກເຂົາບໍ່ພຽງແຕ່ບໍ່ຍອມຟັງເຫດຜົນອັນກົງໄປກົງມາຈາກພຣະຄຳພີ ແຕ່ກໍຍັງເຍາະເຍີ້ຍຜູ້ທີ່ລໍຄອຍພຣະເຢຊູ.<!-- #segment-separator --> ຊາຕານແລະທູດຂອງມັນພາກັນດີໃຈ ແລະ ເຍີ້ຍຫຍັນພຣະຄຣິສກັບເຫຼົ່າທູດສະຫວັນບໍລິສຸດວ່າ ຄົນທີ່ມີຊື່ວ່າເປັນຄຣິສຕຽນບໍ່ມີຄວາມຮັກຕໍ່ພຣະອົງ ແລະ ບໍ່ຢາກໃຫ້ພຣະອົງສະເດັດມາ. {GC 370.1}

## {GC 370.2}(Human translated to here)

“ບໍ່ມີຜູ້ໃດຮູ້ຈັກວັນແລະຊົ່ວໂມງ”ແມ່ນການໂຕ້ຖຽງກັນທີ່ມັກຈະນໍາມາໂດຍຜູ້ປະຕິເສດສັດທາທີ່ເກີດຂຶ້ນ.<!-- #segment-separator --> ພຣະຄໍາພີຄື:<!-- #segment-separator --> “ໃນວັນແລະຊົ່ວໂມງນັ້ນບໍ່ຮູ້ຈັກມະນຸດ, ບໍ່ແມ່ນເທວະດາແຫ່ງສະຫວັນ, ແຕ່ພຣະບິດາຂອງເຮົາເທົ່ານັ້ນ. “<!-- #segment-separator --> ມັດທາຍ24:36.<!-- #segment-separator --> ຄໍາອະທິບາຍທີ່ແຈ່ມແຈ້ງແລະປອງດອງກັນກ່ຽວກັບຂໍ້ຄວາມນີ້ໄດ້ຖືກມອບໃຫ້ໂດຍຜູ້ທີ່ກໍາລັງຊອກຫາພຣະຜູ້ເປັນເຈົ້າ ແລະ ການໃຊ້ມັນທີ່ຜິດໂດຍຜູ້ປໍລະປັກຂອງເຂົາເຈົ້າໄດ້ຖືກສະແດງໃຫ້ເຫັນຢ່າງແຈ່ມແຈ້ງ.<!-- #segment-separator --> ພຣະຄຣິດໄດ້ກ່າວຖ້ອຍຄໍາໃນການສົນທະນາທີ່ໜ້າຊົງຈໍານັ້ນກັບພວກສາວົກຂອງພຣະອົງກ່ຽວກັບໂອລີເວັນຫຼັງຈາກພຣະອົງໄດ້ອອກຈາກພຣະວິຫານເປັນເທື່ອສຸດທ້າຍ.<!-- #segment-separator --> ພວກສາວົກໄດ້ຖາມວ່າ:<!-- #segment-separator --> “ສິ່ງໃດຈະເປັນສັນຍະລັກຂອງການມາຂອງພຣະອົງ ແລະ ໃນທີ່ສຸດຂອງໂລກ?”<!-- #segment-separator --> ພຣະເຢຊູຊົງປະທານປ້າຍໃຫ້ເຂົາເຈົ້າ ແລະ ກ່າວວ່າ:<!-- #segment-separator --> “ເມື່ອພວກທ່ານຈະເຫັນສິ່ງທັງໝົດນີ້, ຈົ່ງຮູ້ວ່າມັນຢູ່ໃກ້, ແມ່ນແຕ່ຢູ່ທີ່ປະຕູ. “<!-- #segment-separator --> ຂໍ້3, 33.<!-- #segment-separator --> ຄໍານຶ່ງກ່ຽວກັບຊາວີຕ້ອງບໍ່ຕ້ອງທໍາການທໍາລາຍອີກຄົນນຶ່ງ.<!-- #segment-separator --> ເຖິງແມ່ນວ່າບໍ່ມີຜູ້ໃດຮູ້ຈັກວັນທີຫຼືຊົ່ວໂມງຂອງການມາຂອງພຣະອົງ, ແຕ່ເຮົາໄດ້ຮັບຄໍາແນະນໍາແລະຖືກຮຽກຮ້ອງໃຫ້ຮູ້ວ່າມັນໃກ້ຈະມາເຖິງເມື່ອໃດ.<!-- #segment-separator --> ເຮົາໄດ້ຮັບການສອນຕື່ມອີກວ່າໃຫ້ບໍ່ເອົາໃຈໃສ່ຕໍ່ຄໍາເຕືອນຂອງພຣະອົງ ແລະ ບໍ່ຍອມຫຼືລະເລີຍທີ່ຈະຮູ້ວ່າການພະເກີດຂອງພຣະອົງໃກ້ຈະມາເຖິງເມື່ອໃດ, ຈະເປັນອັນຕະລາຍສໍາລັບເຮົາຄືກັນກັບຜູ້ທີ່ອາໄສຢູ່ໃນສະໄໝຂອງໂນອາທີ່ບໍ່ຮູ້ວ່ານ້ໍາຖ້ວມຈະມາເຖິງເມື່ອໃດ.<!-- #segment-separator --> ແລະຄໍາອຸປະມາໃນບົດດຽວກັນ, ກົງກັນຂ້າມກັບຜູ້ຮັບໃຊ້ທີ່ຊື່ສັດແລະຜູ້ທີ່ບໍ່ສັດຊື່ ແລະ ການໃຫ້ຄວາມພິນາດຂອງຜູ້ທີ່ໄດ້ກ່າວໃນໃຈວ່າ, “ພຣະຜູ້ເປັນເຈົ້າຂອງຂ້າພະເຈົ້າໄດ້ຊັກຊ້າການມາຂອງພຣະອົງ, “ສະແດງໃຫ້ເຫັນໃນຄວາມສະຫວ່າງທີ່ພຣະຄຣິດຈະນັບຖືແລະໃຫ້ລາງວັນແກ່ຜູ້ທີ່ພຣະອົງພົບເຫັນ ແລະ ສອນການມາຂອງພຣະອົງ ແລະ ຜູ້ທີ່ປະຕິເສດມັນ.<!-- #segment-separator --> “ຈົ່ງເບິ່ງດ້ວຍເຫດນີ້. “<!-- #segment-separator --> “ຜູ້ຮັບໃຊ້ຄົນນັ້ນ, ຜູ້ທີ່ພຣະຜູ້ເປັນເຈົ້າຂອງເພິ່ນເມື່ອພຣະອົງມາເຖິງຈະພົບເຫັນການເຮັດເຊັ່ນນັ້ນ. “<!-- #segment-separator --> ຂໍ້42, 46.<!-- #segment-separator --> “ຖ້າສະນັ້ນຢ່າເບິ່ງເຮົາຈະມາຫາເຈົ້າໃນຖານະເປັນຄົນຂີ້ລັກແລະລູກຈະບໍ່ຮູ້ວ່າເຮົາຈະມາຫາເຈົ້າໃນຊົ່ວໂມງໃດ. “<!-- #segment-separator --> ຄໍາປາກົດ3:3. {GC 370.2}

## {GC 371.1}

ໂປໂລເວົ້າເຖິງຫ້ອງຮຽນທີ່ປາກົດຕົວຂອງພຣະຜູ້ເປັນເຈົ້າຈະມາໂດຍບໍ່ຮູ້ຕົວ.<!-- #segment-separator --> “ວັນຂອງພຣະຜູ້ເປັນເຈົ້າຈະມາເຖິງເໝືອນດັ່ງຂະໂມຍໃນຕອນກາງຄືນ.<!-- #segment-separator --> ເພາະເມື່ອໃດທີ່ເຂົາຈະເວົ້າ, ສັນຕິພາບແລະຄວາມປອດໄພ; ແລ້ວການທໍາລາຍຢ່າງກະທັນຫັນມາສູ່ພວກເຂົາ, . . . ແລະພວກເຂົາຈະບໍ່ຫຼົບໜີ. “<!-- #segment-separator --> ແຕ່ທ່ານກ່າວຕື່ມວ່າ, ຕໍ່ຜູ້ທີ່ໄດ້ເອົາໃຈໃສ່ຕໍ່ຄໍາເຕືອນຂອງຊາວຊາວີວ່າ:<!-- #segment-separator --> “ພວກອ້າຍນ້ອງທັງຫຼາຍບໍ່ໄດ້ຢູ່ໃນຄວາມມືດ, ເພື່ອວ່າວັນນັ້ນຈະເອົາເຈົ້າໄປເປັນຂະໂມຍ.<!-- #segment-separator --> ພວກເຈົ້າທັງໝົດເປັນລູກຂອງຄວາມສະຫວ່າງ ແລະ ລູກໆໃນສະໄໝນັ້ນ:ເຮົາບໍ່ໄດ້ຢູ່ໃນຕອນກາງຄືນ, ຫຼືຄວາມມືດ. “<!-- #segment-separator --> (1 ເທສະໂລນິກ 5:2–5). {GC 371.1}

## {GC 372.1}

ດັ່ງນັ້ນຈຶ່ງໄດ້ສະແດງໃຫ້ເຫັນວ່າພຣະຄໍາພີບໍ່ໄດ້ໃຫ້ຄໍາສັ່ງໃຫ້ມະນຸດຢູ່ໃນຄວາມໂງ່ຈ້າກ່ຽວກັບຄວາມໃກ້ຈະມາເຖິງຂອງພຣະຄຣິດ.<!-- #segment-separator --> ແຕ່ຜູ້ທີ່ປາຖະໜາພຽງແຕ່ຂໍ້ແກ້ຕົວທີ່ຈະປະຕິເສດຄວາມຈິງໄດ້ປິດຫູຂອງເຂົາເຈົ້າຕໍ່ຄໍາອະທິບາຍນີ້ ແລະ ຄໍາວ່າ”ບໍ່ມີຜູ້ໃດຮູ້ຈັກວັນນັ້ນຫຼືຊົ່ວໂມງ”ກໍໄດ້ຖືກກ່າວຊ້ໍາໂດຍຄົນທີ່ກ້າຫານແລະແມ່ນແຕ່ໂດຍຜູ້ປະຕິບັດຄຣິສຕະຈັກທີ່ຖືກປະກາດວ່າເປັນພຣະຄຣິດ.<!-- #segment-separator --> ໃນຂະນະທີ່ຜູ້ຄົນຖືກກະຕຸ້ນ ແລະ ເລີ່ມຖາມວິທີແຫ່ງຄວາມລອດ, ຄູສອນທາງສາສະໜາໄດ້ກ້າວເຂົ້າມາລະຫວ່າງເຂົາເຈົ້າກັບຄວາມຈິງ, ສະແຫວງຫາທີ່ຈະມິດງຽບຄວາມຢ້ານກົວຂອງເຂົາເຈົ້າໂດຍການແປຄວາມໝາຍຂອງພຣະຄໍາຂອງພຣະເຈົ້າ.<!-- #segment-separator --> ພວກເຝົ້າລະວັງທີ່ບໍ່ສັດຊື່ໄດ້ຮ່ວມກັນໃນວຽກງານຂອງຜູ້ຫຼອກລວງໃຫຍ່, ຮ້ອງໄຫ້, ສັນຕິພາບ, ສັນຕິສຸກ, ເມື່ອພຣະເຈົ້າບໍ່ໄດ້ເວົ້າສັນຕິສຸກ.<!-- #segment-separator --> ເຊັ່ນດຽວກັບພວກຟາລິສໃນສະໄໝຂອງພຣະຄຣິດ, ຫຼາຍຄົນບໍ່ຍອມເຂົ້າອານາຈັກສະຫວັນດ້ວຍຕົນເອງ ແລະ ຜູ້ທີ່ເຂົ້າມາໃນພວກເຂົາໄດ້ຂັດຂວາງ.<!-- #segment-separator --> ໂລຫິດຂອງຈິດວິນຍານເຫຼົ່ານີ້ຈະຖືກຮຽກຮ້ອງໃນມືຂອງພວກເຂົາ. {GC 372.1}

## {GC 372.2}

ຕາມປົກກະຕິແລ້ວຄົນທີ່ຖ່ອມຕົນແລະອຸທິດຕົນຫຼາຍທີ່ສຸດໃນຄຣິສຕະຈັກເປັນຄົນທໍາອິດທີ່ໄດ້ຮັບຂ່າວສານ.<!-- #segment-separator --> ຄົນທີ່ສຶກສາຄໍາພີໄບເບິນດ້ວຍຕົນເອງບໍ່ໄດ້ແຕ່ເຫັນຄຸນລັກສະນະທີ່ບໍ່ເປັນຫຼັກພະຄໍາພີຂອງທັດສະນະທີ່ນິຍົມໃນເລື່ອງຄໍາພະຍາກອນ; ແລະບໍ່ວ່າຜູ້ຄົນຈະຖືກຄວບຄຸມຢູ່ບ່ອນໃດກໍຕາມໂດຍອິດທິພົນຂອງຄຸນພໍ່, ບໍ່ວ່າຈະຢູ່ບ່ອນໃດກໍຕາມທີ່ເຂົາເຈົ້າຈະຄົ້ນຫາພຣະຄໍາຂອງພຣະເຈົ້າດ້ວຍຕົວເອງ, ຄໍາສອນຂອງການພະຈົນໄພທີ່ຈໍາເປັນພຽງແຕ່ຈະປຽບທຽບກັບພຣະຄໍາພີເພື່ອສ້າງສິດອໍານາດແຫ່ງສະຫວັນຂອງມັນ. {GC 372.2}

## {GC 372.3}

ຫຼາຍຄົນໄດ້ຖືກຂົ່ມເຫັງໂດຍພີ່ນ້ອງທີ່ບໍ່ເຊື່ອຂອງເຂົາເຈົ້າ.<!-- #segment-separator --> ເພື່ອຈະຮັກສາຕໍາແໜ່ງຂອງຕົນໄວ້ໃນຄຣິສຕະຈັກ, ບາງຄົນກໍເຫັນພ້ອມທີ່ຈະມິດງຽບໃນເລື່ອງຄວາມຫວັງຂອງເຂົາເຈົ້າ; ແຕ່ຄົນອື່ນກໍຮູ້ສຶກວ່າຄວາມຈົງຮັກພັກດີຕໍ່ພຣະເຈົ້າໄດ້ຫ້າມເຂົາເຈົ້າເພື່ອປິດບັງຄວາມຈິງຊຶ່ງພຣະອົງໄດ້ໃຫ້ຄໍາໝັ້ນສັນຍາກັບຄວາມໄວ້ວາງໃຈຂອງເຂົາເຈົ້າ.<!-- #segment-separator --> ບໍ່ມີສອງສາມຄົນຖືກຕັດອອກຈາກການເປັນເພື່ອນຂອງຄຣິສຕະຈັກໂດຍບໍ່ມີເຫດຜົນອື່ນໃດນອກຈາກການສະແດງຄວາມເຊື່ອຂອງເຂົາເຈົ້າໃນການມາຂອງພຣະຄຣິດ.<!-- #segment-separator --> ສິ່ງທີ່ມີຄ່າຫຼາຍສໍາລັບຜູ້ທີ່ໄດ້ທົດລອງສັດທາຂອງເຂົາເຈົ້ານີ້ແມ່ນຖ້ອຍຄໍາຂອງສາດສະດາວ່າ:<!-- #segment-separator --> “ອ້າຍນ້ອງຂອງພວກທ່ານທີ່ກຽດຊັງພວກທ່ານ, ທີ່ໄດ້ຂັບໄລ່ທ່ານອອກມາເພື່ອເຫັນແກ່ພຣະນາມຂອງເຮົາ, ໄດ້ກ່າວວ່າ, ຂໍໃຫ້ພຣະຜູ້ເປັນເຈົ້າໄດ້ຮັບການຍົກຍ້ອງວ່າ:ແຕ່ພຣະອົງຈະປະກົດຕໍ່ຄວາມປິຕິຍິນດີຂອງທ່ານ ແລະ ພວກເຂົາຈະອາຍ. “<!-- #segment-separator --> ເອຊາອີ66:5. {GC 372.3}

## {GC 372.4}

ເທວະດາຂອງພຣະເຈົ້າໄດ້ເຝົ້າເບິ່ງດ້ວຍຄວາມສົນໃຈອັນເລິກເຊິ່ງຜົນຂອງການເຕືອນ.<!-- #segment-separator --> ເມື່ອມີການປະຕິເສດຂ່າວສານທົ່ວໄປໂດຍຄຣິສຕະຈັກ, ທູດສະການໄດ້ຫັນໜີໄປດ້ວຍຄວາມໂສກເສົ້າ.<!-- #segment-separator --> ແຕ່ກໍມີຫຼາຍຄົນທີ່ຍັງບໍ່ໄດ້ຖືກທົດສອບກ່ຽວກັບຄວາມຈິງທີ່ເກີດຂື້ນ.<!-- #segment-separator --> ຫຼາຍຄົນໄດ້ຖືກຜົວ, ເມຍ, ພໍ່ແມ່, ຫຼືລູກຫຼົງຜິດ ແລະ ຖືກເຮັດໃຫ້ເຊື່ອວ່າເປັນບາບແມ່ນແຕ່ໃຫ້ຟັງຄວາມເຊື່ອຖືດັ່ງທີ່ໄດ້ຖືກສອນໂດຍພວກAdventists.<!-- #segment-separator --> ເທວະດາຖືກຫ້າມໃຫ້ເຝົ້າລະວັງຈິດວິນຍານເຫຼົ່ານີ້ຢ່າງສັດຊື່ເພາະຄວາມສະຫວ່າງອີກເທື່ອໜຶ່ງຍັງສ່ອງແສງໃຫ້ເຂົາເຈົ້າຈາກບັນລັງຂອງພະເຈົ້າ. {GC 372.4}

## {GC 373.1}

ດ້ວຍຄວາມປາຖະໜາທີ່ບໍ່ສາມາດເວົ້າໄດ້ຜູ້ທີ່ໄດ້ຮັບຂ່າວສານທີ່ໄດ້ເບິ່ງສໍາລັບການມາເຖິງຂອງເຂົາເຈົ້າໃນສະຫະລັດອາເມຣິກາ.<!-- #segment-separator --> ເວລາທີ່ເຂົາເຈົ້າຄາດຫວັງຈະໄດ້ພົບກັບພຣະອົງແມ່ນມີຢູ່ແລ້ວ.<!-- #segment-separator --> ເຂົາເຈົ້າໄດ້ເຂົ້າມາໃກ້ໃນຊົ່ວໂມງນີ້ດ້ວຍຄວາມສະຫງົບ.<!-- #segment-separator --> ເຂົາເຈົ້າໄດ້ພັກຜ່ອນໃນການພົວພັນທີ່ຫວານຊື່ນກັບພຣະເຈົ້າ ແລະ ຈິງຈັງກ່ຽວກັບຄວາມສະຫງົບທີ່ຈະເປັນຂອງເຂົາເຈົ້າໃນຄວາມສະຫວ່າງຂອງເຂົາເຈົ້າໃນພາຍໜ້ານີ້.<!-- #segment-separator --> ບໍ່ມີໃຜທີ່ໄດ້ປະສົບກັບຄວາມຫວັງແລະຄວາມໄວ້ວາງໃຈນີ້ຈະລືມເວລາທີ່ມີຄ່າເຫຼົ່ານັ້ນທີ່ຈະລໍຖ້າ.<!-- #segment-separator --> ເປັນເວລາຫຼາຍອາທິດກ່ອນເວລາ, ທຸລະກິດໂລກແມ່ນສໍາລັບສ່ວນຫຼາຍທີ່ໄດ້ປະຖິ້ມໄວ້.<!-- #segment-separator --> ຜູ້ເຊື່ອທີ່ຈິງໃຈໄດ້ກວດສອບຄວາມຄິດແລະຄວາມຮູ້ສຶກຂອງຫົວໃຈຂອງເຂົາເຈົ້າຢ່າງລະມັດລະວັງຄືກັບວ່າຢູ່ເທິງຕຽງຕາຍຂອງເຂົາເຈົ້າແລະພາຍໃນສອງສາມຊົ່ວໂມງເພື່ອປິດຕາເບິ່ງພາບເທິງແຜ່ນດິນໂລກ.<!-- #segment-separator --> ບໍ່ມີການເຮັດ”ເສື້ອຜ້າascension”(ເບິ່ງAppendix); ແຕ່ທຸກຄົນຮູ້ສຶກຕ້ອງການຫຼັກຖານພາຍໃນທີ່ວ່າພວກເຂົາເຈົ້າໄດ້ກຽມພ້ອມທີ່ຈະພົບກັບພວກຜູ້ຊ່ວຍ; ເສື້ອສີຂາວຂອງເຂົາເຈົ້າເປັນຄວາມບໍລິສຸດຂອງຈິດວິນຍານ—ຕົວລະຄອນທີ່ຖືກຊໍາລະຈາກບາບໂດຍພຣະໂລຫິດຂອງພຣະຄຣິດ.<!-- #segment-separator --> ຈະຍັງມີຢູ່ກັບຜູ້ຄົນທີ່ຖືກປະຊາຊົນຂອງພຣະເຈົ້າຄືກັນກັບການຄົ້ນຫາຈິດໃຈ, ສັດທາທີ່ຕັ້ງໃຈແລະຕັ້ງໃຈແບບດຽວກັນນັ້ນ.<!-- #segment-separator --> ຖ້າພວກເພິ່ນໄດ້ຖ່ອມຕົວຕໍ່ໄປຢູ່ຕໍ່ໜ້າພຣະຜູ້ເປັນເຈົ້າແລະກົດຄໍາຂໍຮ້ອງຂອງພວກເພິ່ນຢູ່ບ່ອນນັ່ງແຫ່ງຄວາມເມດຕາ, ພວກເພິ່ນຈະມີປະສົບການທີ່ຮັ່ງມີກວ່າໃນເວລານີ້.<!-- #segment-separator --> ມີຄໍາອະທິຖານໜ້ອຍເກີນໄປ, ຄວາມເຊື່ອໝັ້ນທີ່ແທ້ຈິງຂອງບາບໜ້ອຍເກີນໄປ ແລະ ການຂາດສັດທາທີ່ມີຊີວິດເຮັດໃຫ້ຫຼາຍຄົນຂາດພຣະຄຸນທີ່ຖືກຈັດຫາໃຫ້ຢ່າງຫຼວງຫຼາຍໂດຍພຣະຜູ້ໄຖ່ຂອງເຮົາ. {GC 373.1}

## {GC 373.2}

ພຣະເຈົ້າໄດ້ອອກແບບມາເພື່ອພິສູດປະຊາຊົນຂອງພຣະອົງ.<!-- #segment-separator --> ມືຂອງພຣະອົງໄດ້ປົກຄຸມຄວາມຜິດພາດໃນການພິຈາລະນາໃນໄລຍະທີ່ເປັນສາດສະດາ.<!-- #segment-separator --> Adventistsບໍ່ໄດ້ຄົ້ນພົບຄວາມຜິດພາດ, ທັງບໍ່ໄດ້ຖືກຄົ້ນພົບໂດຍຜູ້ທີ່ໄດ້ຮຽນຮູ້ຫຼາຍທີ່ສຸດຂອງຄູ່ຕໍ່ສູ້ຂອງເຂົາເຈົ້າ.<!-- #segment-separator --> ຄົນສຸດທ້າຍເວົ້າວ່າ:<!-- #segment-separator --> “ການຄິດໄລ່ຂອງເຈົ້າໃນສະໄໝທີ່ເປັນຄໍາພະຍາກອນແມ່ນຖືກຕ້ອງ.<!-- #segment-separator --> ເຫດການທີ່ຍິ່ງໃຫຍ່ບາງຢ່າງກໍາລັງຈະເກີດຂື້ນ; ແຕ່ບໍ່ແມ່ນສິ່ງທີ່Mr. Millerໄດ້ທໍານາຍໄວ້; ມັນເປັນການປ່ຽນໃຈເຫຼື້ອມໃສຂອງໂລກ ແລະ ບໍ່ແມ່ນການປະກົດເທື່ອທີສອງຂອງພຣະຄຣິດ. “(ເບິ່ງແອັບພລິເຄຊັນ. ) {GC 373.2}

## {GC 374.1}

ເວລາແຫ່ງຄວາມຄາດຫວັງໄດ້ຜ່ານໄປ ແລະ ພຣະຄຣິດບໍ່ໄດ້ປະກົດຕົວເພື່ອການປົດປ່ອຍຜູ້ຄົນຂອງພຣະອົງ.<!-- #segment-separator --> ຜູ້ທີ່ມີສັດທາແລະຄວາມຮັກທີ່ຈິງໃຈໄດ້ຊອກຫາພຣະຜູ້ເປັນເຈົ້າ, ໄດ້ປະສົບກັບຄວາມຜິດຫວັງທີ່ຂົມຂື່ນ.<!-- #segment-separator --> ແຕ່ຈຸດປະສົງຂອງພຣະເຈົ້າໄດ້ສໍາເລັດແລ້ວ; ເພິ່ນໄດ້ທົດສອບຫົວໃຈຂອງຜູ້ທີ່ອ້າງວ່າລໍຖ້າການປະກົດຂອງພຣະອົງ.<!-- #segment-separator --> ໃນບັນດາພວກເຂົາຫຼາຍຄົນທີ່ບໍ່ມີເຈດຕະນາທີ່ສູງກວ່າຄວາມຢ້ານກົວ.<!-- #segment-separator --> ອາຊີບແຫ່ງສັດທາຂອງເຂົາເຈົ້າບໍ່ໄດ້ມີຜົນກະທົບຕໍ່ໃຈຫຼືຊີວິດຂອງເຂົາເຈົ້າ.<!-- #segment-separator --> ເມື່ອເຫດການທີ່ຄາດຫວັງບໍ່ໄດ້ເກີດຂຶ້ນ, ບຸກຄົນເຫຼົ່ານີ້ໄດ້ປະກາດວ່າເຂົາເຈົ້າບໍ່ຜິດຫວັງ; ເຂົາເຈົ້າບໍ່ເຄີຍເຊື່ອເລີຍວ່າພຣະຄຣິດຈະມາ.<!-- #segment-separator --> ເຂົາເຈົ້າເປັນຄົນທໍາອິດທີ່ໄດ້ເຍາະເຍີ້ຍຄວາມໂສກເສົ້າຂອງຜູ້ທີ່ເຊື່ອແທ້ໆ. {GC 374.1}

## {GC 374.2}

ແຕ່ພຣະເຢຊູແລະເຈົ້າພາບທັງໝົດໃນສະຫວັນໄດ້ຫຼຽວເບິ່ງດ້ວຍຄວາມຮັກແລະຄວາມເຫັນອົກເຫັນໃຈຕໍ່ຜູ້ທີ່ພະຍາຍາມແລະຊື່ສັດແຕ່ຜິດຫວັງ.<!-- #segment-separator --> ຜ້າມ່ານທີ່ແຍກໂລກທີ່ເຫັນໄດ້ຈະຖືກກວາດລ້າງຄືນໄດ້ບໍ, ທູດສະຫວັນຈະເຫັນໄດ້ໃກ້ກັບຈິດວິນຍານທີ່ໝັ້ນຄົງເຫຼົ່ານີ້ແລະປົກປ້ອງມັນຈາກshaftsຂອງຊາຕານ. {GC 374.2}
