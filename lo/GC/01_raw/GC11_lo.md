---
chapter:
  number: 11
  title:
    lo: ພວກເຈົ້າແຂວງປະທ້ວງ
    en: Protest of the Princes
---

## {GC 197.1}

### ສະພາແຫ່ງເມືອງສະປາຍ

ການເປັນພະຍານທີ່ສະໜັບສະໜູນຂະບວນການປະຕິຮູບສາສະໜາຄັ້ງໃຫຍ່ທີ່ສະຫງ່າງາມທີ່ສຸດຢ່າງໜຶ່ງ ຄືການປະທ້ວງຂອງບັນດາເຈົ້າແຂວງເຢຍລະມັນທີ່ເປັນຄຣິສຕຽນ ໃນສະພາແຫ່ງເມືອງສະປາຍ (Diet of Spires) ເຊິ່ງຈັດຂຶ້ນໃນປີ 1529. ຄວາມກ້າຫານ, ຄວາມເຊື່ອ ແລະ ຄວາມເດັດດ່ຽວຂອງຊາຍເຫຼົ່ານັ້ນທີ່ດຳເນີນຊີວິດເພື່ອພຣະເຈົ້າ ໄດ້ນຳເອົາເສລີພາບທາງຄວາມຄິດ ແລະ ເສລີພາບທາງຈິດສຳນຶກໃຫ້ແກ່ຄົນໃນຍຸກສະໄໝ(ຕໍ່ໆກັນມາ/ຕ່າງໆຫຼັງຈາກນັ້ນ). ການປະທ້ວງຂອງພວກເຂົາກາຍເປັນຊື່ຂອງຄຣິສຕະຈັກຝ່າຍຂະບວນການປະຕິຮູບ ເພາະວ່າໂປຣແຕັສຕັງແປວ່າການປະທ້ວງນັ້ນເອງ; ເນື້ອຫາຂອງການປະທ້ວງຂອງພວກເຂົາຄື “ແກ່ນສານແທ້ຂອງນິກາຍໂປຣແຕັສຕັງ.” (ໂດບິນເຍ, ເຫຼັ້ມ 13, ບົດ 6). {GC 197.1}

## {GC 197.2}

ວັນແຫ່ງຄວາມມືດມົນ ແລະ ໄພຄຸກຄາມໄດ້ມາເຖິງຂະບວນການປະຕິຮູບ. ເຖິ່ງແມ່ນວ່າຄຳປະກາດຈາກສະພາແຫ່ງເມືອງເວີມໄດ້ລະບຸວ່າລູເທີມີຄວາມຜິດ ແລະ ຫ້າມບໍ່ໃຫ້ຮັບເຊື່ອ ຫຼື ນຳຄຳສອນຂອງເພິ່ນໄປເຜີຍແຜ່, ແຕ່ກໍຍັງມີສິດເສລີພາບໃນການນັບຖືສາສະໜາໃນອານາຈັກເຢຍລະມັນ. ພຣະເຈົ້າຊົງຢັບຢັ້ງອຳນາດທັງຫຼາຍທີ່ຕໍ່ຕ້ານຂະບວນການປະກາດ(ຄວາມຈິງ/ສັດຈະທຳ). ຈັກກະພັດຊານສ໌ທີ 5 ຕັ້ງໜ້າຕັ້ງຕາເພື່ອທຳລາຍຂະບວນການປະຕິຮູບ, ແຕ່ທຸກຄັ້ງທີ່ເພິ່ນລະດົມກຳລັງເພື່ອທຳລາຍ(ພວກເຂົາ)ກໍຕ້ອງຖືກປັດໄປທາງອື່ນ. ຫຼາຍຕໍ່ຫຼາຍຄັ້ງເບິ່ງຄືວ່າທຸກຄົນທີ່ກ້າຕໍ່ຕ້ານຄຣິສຕະຈັກໂຣມກໍຈະຕ້ອງພິນາດທັນທີ, ແຕ່ໃນເວລາວິກິດດັ່ງກ່າວກອງທັບຊາວເທີກກໍປາກົດຢູ່ຊາຍແດນຕະເວັດອອກ, ຫຼືກະສັດຝຣັ່ງ ຫຼືແມ່ນແຕ່ສັນຕະປາປາເອງເກີດຄວາມອິດສາທີ່ຈັກກະພັດເປັນທີ່ນິຍົມຊົມຊອບຂອງປະຊະຊົນຫຼາຍຂຶ້ນ ຈຶ່ງເຮັດສົງຄາມຕໍ່ສູ້ເພິ່ນ, ສະນັ້ນຂະບວນການປະຕິຮູບສາສະໜາຈຶ່ງມີໂອກາດເຕີບໂຕຂະຫຍາຍທ່າມກາງຄວາມວຸ້ນວາຍຂອງຊົນຊາດທັງຫຼາຍ. {GC 197.2}

## {GC 197.3}

ຢ່າງໃດກໍຕາມ, ໃນທີ່ສຸດບັນດາເຈົ້າແຂວງໃນລະບອບສັນຕະປາປາໄດ້ຢຸຕິຄວາມຂັດແຍ້ງເພື່ອຮວມຕົວກັນຕໍ່ສູ້ພວກນັກປະຕິຮູບ. ສະພາແຫ່ງເມືອງສະປາຍທີ່ຈັດຂຶ້ນໃນປີ 1526 ໄດ້ໃຫ້ແຕ່ລະແຂວງແຫ່ງອານາຈັກເຢຍລະມັນມີສິດເສລີພາບໃນເລື່ອງສາສະໜາຢ່າງເຕັມທີ່ຈົນກວ່າຈະມີການຈັດສະພາທົ່ວໄປຂຶ້ນ, ແຕ່ທັນທີທີ່ຄຳປະກາດນີ້ໄດ້ຢັບຢັງໄພຄຸກຄາມ, ຈັກກະພັດກໍຮຽກເອີ້ນໃຫ້ມີການຈັດສະພາທີ່ເມືອງສະປາຍເປັນຄັ້ງທີສອງໃນປີ 1529 ໂດຍມີ(ຈຸດ/ຈູດ)ປະສົງເພື່ອທຳລາຍຂະບວນການນອກຮີດ. ຖ້າເປັນໄປໄດ້ຈະໃຊ້ວິທີການທີ່ນິ່ມນວນເພື່ອຊັກ((ຈູງ))ພວກເຈົ້າແຂວງໃຫ້ຕໍ່ຕ້ອນຂະບວນການປະຕິຮູບ, ແຕ່ຖ້າພວກເຂົາບໍ່ຍອມ, ຈັກກະພັດຊານສ໌ພ້ອມທີ່ຈະຊັກດາບອອກມາບັງຄັບພວກເຂົາ. {GC 197.3}

## {GC 198.1}

ກຸ່ມພວກສະໜັບສະໜູນສັນຕະປາປາພາກັນດີອົກດີໃຈ ແລະ ເດີນທາງໄປເມືອງສະປາຍເປັນຈຳນວນຫຼວງຫຼາຍ ທັງສະແດງຄວາມກຽດຊັງຢ່າງເປີດເຜີຍຕໍ່ພວກນັກປະຕິຮູບ ແລະ ຕໍ່ທຸກຄົນທີ່ເຫັນດ້ວຍກັບພວກເຂົາ. ເມລັງໂທນກ່າວວ່າ: “ເຮົາເປັນທີ່ສາບແຊ່ງ ແລະເປັນເສດຂີ້ເຫຍື້ອຂອງໂລກ, ແຕ່ພຣະຄຣິສຈະຊົງເບິ່ງ(ແຍ່ງ)ປະຊາກອນຜູ້ຕ່ຳຕ້ອຍຂອງພຣະອົງ ແລະ ຈະຊົງຄຸ້ມຄອງຮັກສາພວກເຂົາ.” (ໂດບິນເຍ, ເຫຼັ້ມ 13, ບົດ 5). ບັນດາເຈົ້າແຂວງທີ່ຮັບເຊື່ອໃນຂ່າວປະເສີດທີ່ເດີນທາງເພື່ອຮ່ວມສະພານັ້ນ ຖືກຫ້າມບໍ່ໃຫ້ມີການເທດສະໜາປະກາດຂ່າວປະເສີດທີ່ເຮືອນພັກຂອງພວກເຂົາ. ແຕ່ຊາວເມືອງສະປາຍຫິວກະຫາຍພຣະຄຳຂອງພຣະເຈົ້າ ແລະ ເຖິງແມ່ນວ່າມີຂໍ້ຫ້າມກໍຕາມ ມີຫຼາຍພັນຄົນພາກັນໄປຮ່ວມປະຊຸມທີ່ໂບດຂອງເຈົ້າແຂວງແຊັກຊັນນີ. {GC 198.1}

## {GC 198.2}

ເຫດການນີ້ໄດ້((เร่งรัด))ວິກິດໃຫ້ມາເຖິງໄວຂຶ້ນ. ມີຣາຊໂອງການປະກາດໃຫ້ສະພາຮັບຊາບວ່າ ມະຕິສະພາທີ່ໃຫ້((ເສລີພາບທາງມະໂນທຳ))ເປັນເຫດໃຫ້ເກີດຄວາມວຸ້ນວາຍຫຼາຍ, ຈັກກະພັດຈຶ່ງຕ້ອງການໃຫ້ຍົກເລີກມະຕິດັ່ງກ່າວ. ການປະກາດ(ໂດຍບໍ່ມີເຫດຜົນ/ຕາມອຳເພີໃຈ/ຕາມໃຈຈັກກະພັດ)ນີ້ເຮັດໃຫ້ພວກເຈົ້າແຂວງຝ່າຍຂ່າວປະເສີດ(ໂມຫາຕົກໃຈ/ຕົກໃຈໂມໂຫ). ມີຄົນໜຶ່ງກ່າວວ່າ: “ພຣະຄຣິສໄດ້ຕົກຢູ່ໃນມືຂອງກາຢະຟາ ແລະປີລາດອີກແລ້ວ.” ຝ່າຍພວກຄຣິສຕະຈັກໂຣມໃຊ້ຄວາມຮຸນແຮງ(ຫຼາຍ/ໜັກ)ຂຶ້ນຕາມລຳດັບ. ມີຄົນສະໜັນສະໜູນສັນຕະປາປາຄົນໜຶ່ງກ່າວໂດຍມີອັກຄະຕິວ່າ: “ຊາວມຸດສະລິມດີກວ່າພັກພວກລູເທີ ເພາະຊາວມຸດສະລິມຖືສີນອົດອາຫານ ແຕ່ພັກພວກຂອງລູເທີບໍ່(ໄດ້)ຖື. ຖ້າພວກເຮົາຕ້ອງເລືອກລະວັງພຣະທຳຄຳພີຂອງພຣະເຈົ້າ ແລະ ຄວາມເຊື່ອຖືຜິດໆທີ່ຄຣິສຕະຈັກສອນເປັນເວລາດົນນານ, ພວກເຮົາຄວນປະຕິເສດພຣະຄຳພີ.” ເມລັງໂທນກ່າວວ່າ: “(ທຸກມື້ທຸກວັນ)(ທ່ານ)ເຟເບີຢິບກ້ອນຫີນໃໝ່ຂຶ້ນມາຕໍ່ໜ້າປະຊຸມສະພາ ແລ້ວ(ປາ/ໂຍນ/ຂວ້າງ)ໃສ່ພວກເຮົາທີ່ເຊື່ອໃນຂ່າວປະເສີດ(ທຸກມື້ທຸກວັນ).(((ປະໂຫຍກນີ້ເປັນນາມມະທຳ)))” (ໂດບິນເຍ, ເຫຼັ້ມ 13, ບົດ 5). {GC 198.2}

## {GC 198.3}

ໃນເມື່ອມີກົດໝາຍຮັບຮອງສິດ(ທິ)ເສລີພາບໃນການນັບຖືສາສະໜາ, ບັນດາແຂວງທີ່ເຂົ້າຂ້າງຂ່າວປະເສີດ(ຕັດສິນໃຈ)ທີ່ຈະຕໍ່ຕ້ານການລະເມີດສິດ(ທິ)ດັ່ງກ່າວ. ຄຳປະກາດຂອງສະພາແຫ່ງເມືອງເວີມທີ່ໃຫ້ລູເທີເປັນບຸກຄົນຕ້ອງຫ້າມນັ້ນເປັນເຫດໃຫ້ເພິ່ນບໍ່ສາມາດເຂົ້າຮ່ວມປະຊຸມທີ່ເມືອງສະປາຍ, ແຕ່ມີຄົນເຮັດໜ້າທີ່ແທນ ກໍຄືພວກເພື່ອນຮ່ວມງານ ແລະ ພວກເຈົ້າແຂວງທີ່ພຣະເຈົ້າຊົງຮຽກເອີ້ນເພື່ອປົກປ້ອງຂະບວນການປະກາດຂອງພຣະອົງໃນວິກິດນີ້. ທ່ານເຟຣເດີຣິກແຫ່ງແຊັກຊັນນີຜູ້ສູງສັກທີ່ເຄີຍຄຸ້ມຄອງລູເທີກ່ອນໜ້ານີ້ໄດ້ເສຍຊີວິດແລ້ວ, ແຕ່ນ້ອງຊາຍຂອງເພິ່ນຊື່ຈອນມາສືບທອດຕຳແໜ່ງຕໍ່. ເຈົ້າແຂວງຈອນໄດ້ຮັບເຊື່ອໃນຄຳສອນຂອງຂະບວນການປະຕິຮູບສາສະໜາດ້ວຍຄວາມຊົມຊື່ນຍິນດີ ແລະ ເຖິງແມ່ນວ່າເພິ່ນເປັນຄົນຮັກສັນຕິ ແຕ່ກໍຍັງສະແດງເຖິງຄວາມກະຕືລືລົ້ນ ແລະ ຄວາມ(ຫ້າວຫານ/ກ້າຫານ)ໃນທຸກເລື່ອງທີ່ກ່ຽວຂ້ອງກັບຄວາມເຊື່ອ. {GC 198.3}

## {GC 199.1}

ພວກບາດຫຼວງຮຽກຮ້ອງບັນດາແຂວງທີ່ຮັບເອົາຂະບວນການປະຕິຮູບໃຫ້ຍອມຈຳນົນຕໍ່ການປົກຄອງຂອງຄຣິສຕະຈັກໂຣມໂດຍດີ. ແຕ່ພວກນັກປະຕິຮູບຢືນຢັດເຖິງເສລີພາບທີ່ເຄີຍໄດ້ຮັບ. ພວກເຂົາບໍ່ສາມາດຍອມຮັບໃຫ້ບັນດາແຂວງທີ່ຮັບເອົາພຣະຄຳຂອງພຣະເຈົ້າດ້ວຍຄວາມຊື່ນຊົມຍິນດີຕ້ອງຕົກຢູ່ພາຍໃຕ້ການຄອບງຳຂອງຄຣິສຕະຈັກໂຣມອີກ. {GC 199.1}

## {GC 199.2}

ໃນທີ່ສຸດມີການສະເໜີໃຫ້ພົບກັນຄຶ່ງທາງ ໂດຍໃຫ້ປະຕິບັດຕາມຄຳປະກາດຂອງສະພາແຫ່ງເມືອງເວີມຢ່າງ(ເຄັ່ງຄັດ)ໃນທຸກສະຖານທີ່ທີ່ຂະບວນການປະຕິຮູບນັ້ນຍັງເຂົ້າໄປບໍ່ເຖິງ, ສວນໃນ “ຂົງເຂດທີ່ປະຊາຊົນໄດ້(((ເຂວ)))ໄປຈາກຄຳປະກາດດັ່ງກ່າວ ແລະ ບໍ່ສາມາດປະຕິບັດໄດ້ໂດຍບໍ່ສ່ຽງທີ່ຈະເກີດການກະບົດ, ກໍໃຫ້ປະຕິບັດຕາມນີ້ 1) ຢ່າງໜ້ອຍບໍ່ໃຫ້ພວກເຂົາ(ນຳການ)ປະຕິຮູບໃນເລື່ອງໃໝ່, 2) ຢ່າໃຫ້ກ່າວເຖິງເລື່ອງທີ່ເປັນປະເດັນຂັດແຍ້ງ, 3) ຢ່າໃຫ້ມີການຕໍ່ຕ້ານການເຮັດພິທີສີນລະນຶກຂອງກາໂຕລິກ, ແລະ 4) ຫ້າມບໍ່ໃຫ້ສະມາຊິກຄຣິສຕະຈັກໂຣມັນກາໂຕລິກຮັບເຊື່ອໃນຄະນະນິກາຍລູເທີ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). ມະຕິດັງກ່າວໄດ້ຜ່ານສະພາ ເຊິ່ງເຮັດໃຫ້ພວກບາດຫຼວງ ແລະ ພວກຫົວໜ້າຄຣິສຕະຈັກໂຣມ(ພໍໃຈຫຼາຍ/ພໍໃຈເປັນຢ່າງຍິ່ງ). {GC 199.2}

## {GC 199.3}

### ປົກປ້ອງເສລີພາບທາງຄວາມເຊື່ອ

ຖ້າຫາກວ່າມັດຕິນີ້ຖືກການບັງຄັບໃຊ້ແລ້ວ, “ຂະບວນການປະຕິຮູບຈະບໍ່ສາມາດຂະຫຍາຍໄດ້…ໃນເຂດທີ່ຍັງບໍ່ມີໃຜຮູ້, ແລະໃນຂະນະດຽວກັນກໍບໍ່ສາມາດສົ່ງເສີມຮາກຖານໃຫ້ແຂງແຮງໃນສະຖານທີ່…ທີ່ຮັບເຊື່ອຢູ່ແລ້ວ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). ຈະມີການຫ້າມບໍ່ໃຫ້ມີສິດເສລີພາບໃນການປາກເວົ້າ ແລະ ຈະບໍ່ໃຫ້ມີການຮັບເຊື່ອໃໝ່. ມີການຮຽກຮ້ອງໃຫ້ຄົນທີ່ສະໜັບສະໜູນຂະບວນການປະຕິຮູບໃຫ້ຮັບເອົາຂໍ້ຫ້າມດັ່ງກ່າວທັນທີ. ຄວາມຫວັງຂອງໂລກເບິ່ງຄືໃກ້ຈະດັບມອດ. “ຖ້າຈະໃຫ້ຄຣິສຕະຈັກໂຣມກັບມາມີອຳນາດ…ກໍຈະນຳໃຫ້ການກົດຂີ່ຂົ່ມເຫັງທີ່ເຄີຍປະຕິບັດກັນມາຕັ້ງແຕ່ສະໄໝບູຮານກັບມາດ້ວຍຢ່າງແນ່ນອນ,” ແລະຈະເປັນການເປີດໂອກາສໃຫ້ “ມີການທຳລາຍຂະບວນການປະຕິຮູບຢ່າງໝົດສິ້ນ ເຊິ່ງມີອາການສັ່ນສະທ້ານຢູ່ແລ້ວ” ຍ້ອນຄວາມຄັ່ງໄຄ້ ແລະຄວາມຂັດແຍ້ງ. (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). {GC 199.3}

## {GC 199.4}

ໃນຂະນະທີ່ຝ່າຍທີ່ເຊື່ອໃນຂ່າວປະເສີດພົບກັນເພື່ອຫາລື ຕ່າງຄົນເບິ່ງໜ້າກັນດ້ວຍຄວາມທໍ້ໃຈ ແລ້ວຖາມກັນແລະກັນວ່າ: “ພວກເຮົາຄວນເຮັດ((ຫຍັງ/ແນວໃດ))?” ມີປະເດັນສຳຄັນລະດັບໂລກຢູ່ຫຼາຍປະເດັນສ່ຽງທີ່ຈະຕົກໄປ. “ຄວນໃຫ້ບັນດາຜູ້ນຳຂະບວນການປະຕິຮູບຍອມຮັບເອົາຄຳປະກາດຂອງສະພາຫຼືບໍ່? ໃນວິກິດທີ່ສຳຄັນຫຼາຍທີ່ສຸດເຊັ່ນນີ້ ຄົງບໍ່ຍາກຖ້າຫາກພວກນັກປະຕິຮູບໄດ້ຫາລືກັນດ້ວຍເຫດແລະຜົນຈົນເລືອກທາງທີ່ຜິດພາດ! ຄົງບໍ່ຍາກທີ່ພວກເຂົາຈະຫາເຫດຜົນ ແລະ ຂໍ້ອ້າງທີ່ໜ້າຟັງເພື່ອສະໜັບສະໜູນການຍອມຈຳນົນຕໍ່ຄຣິສຕະຈັກໂຣມ! ພວກເຈົ້າແຂວງຝ່າຍຄະນະລູເທີໄດ້ຮັບຄຳຢືນຢັນວ່າຕົນຈະມີສິດເສລີພາບ(((ທາງຄວາມເຊື່ອຖືໃນສາສະໜາ))) ແລະ ພົນລະເມືອງຂອງພວກເຂົາທີ່ຮັບເຊື່ອໃນຄຳສອນຂອງຂະບວນການປະຕິຮູບກ່ອນທີ່ມະຕິດັ່ງກ່າວຜ່ານສະພາ ກໍຈະໄດ້ຮັບສິດທິດັ່ງກ່າວເຊັ່ນກັນ. ພວກເຈົ້າແຂວງຄວນພໍໃຈກັບສິ່ງເຫຼົ່ານີ້ຫຼືບໍ່? ຖ້າພຽງແຕ່ຍອມຈຳນົນກໍຈະສາມາດຫຼີກລ້ຽງອັນຕະລາຍຫຼາຍຢ່າງ! ແຕ່ຖ້າຂັດຂືນຕໍ່ຕ້ານກໍຄົງຕ້ອງປະສົບພົບພໍ້ກັບໄພອັນຕະລາຍ ແລະ ຄວາມຂັດແຍ້ງຫຼາຍ(((ຂໍ້)))ທີ່ຍັງບໍ່ຮູ້ຈັກ! ໃຜຈະຮູ້ໄດ້ວ່າໃນອະນາຄົດຂ້າງໜ້າຈະມີໂອກາດຫຍັງແດ່? ຂໍໃຫ້ພວກເຮົາຢຶດເອົາກິ່ງໝາກກອກແຫ່ງສັນຕິພາບທີ່ຄຣິສຕະຈັກໂຣມ(ຢື້ນ)ໃຫ້ນັ້ນ ແລະ (ປິ່ນປົວ/ພັນ/ປິດ/ຮັກສາ)ປາດແຜໃຫ້ກັບອານາຈັກເຢຍລະມັນ. ດ້ວຍເຫດຜົນເຊັ່ນນີ້ ພວກນັກປະຕິຮູບອາດຈະສະໜັບສະໜູນການຮັບເອົາແນວປະຕິບັດທີ່ຈະນຳໄປສູ່ການທຳລາຍຂະບວນການຂອງພວກເຂົາຢ່າງແນ່ນອນໃນບໍ່ຊ້າ. {GC 199.4}

## {GC 200.1}

“ດ້ວຍຄວາມຍິນດີ ພວກເຂົາໄດ້ເບິ່ງເຫັນຫຼັກການເບື້ອງຫຼັງຂໍ້ສະເໜີນີ້ ແລະ ໄດ້ປະຕິບັດດ້ວຍຄວາມເຊື່ອ.ຫຼັກການທີ່ວ່ານັ້ນແມ່ນຫຍັງ? ແມ່ນການຍອມຮັບວ່າຄຣິສຕະຈັກໂຣມມີສິດໃນການບັງຄັບຈິດສຳນຶກຜິດຊອບແລະ ມີສິດໃນການຫ້າມບໍ່ໃຫ້ມີການສຶກສາຄົ້ນຄວ້າຢ່າງເສລີ. ແລ້ວພວກເຈົ້າແຂວງເອງກັບພົນລະເມືອງໂປຣແຕັສຕັງຂອງພວກເຂົາຈະໄດ້ເສລີພານໃນການນັບຖືສາສະໜາບໍ່ແມ່ນບໍ? ແມ່ນແລ້ວ, ແຕ່ການໃຫ້ເສລີພາບທາງສາສະໜາໃນຂໍ້ຕົກລົງດັ່ງກ່າວບໍ່ແມ່ນຍ້ອນວ່າເປັນສິດທິ ແຕ່ເປັນການອະນຸຍາດເປັນກໍລະນີພິເສດ. ສ່ວນຄົນທັງຫຼາຍທີ່ຢູ່ນອກເໜືອຂໍ້ສະເໜີນີ້ກໍຕ້ອງຂຶ້ນກັບອຳນາດຂອງຄຣິສຕະຈັກ, ຈິດສຳນຶກຜິດຊອບຂອງຄົນບໍ່ກ່ຽວ, ຄຣິສຕະຈັກໂຣມເປັນຜູ້ຕັດສິນຢ່າງບໍ່ມີຄວາມຜິດພາດ ແລະ ທຸກຄົນຕ້ອງເຊື່ອຟັງ. ຖ້າພວກເຂົາຍອມຮັບຂໍ້ສະເໜີດັ່ງກ່າວກໍເທົ່າກັບເປັນການຍອມຮັບວ່າເສລີພາບໃນການນັບຖືສາສະໜານັ້ນຄວນຖືກຈຳກັດຢູໃນແຂງແຊັກຊັນນີທີ່ປະຕິຮູບແລ້ວເທົ່ານັ້ນ, ສ່ວນອານາເຂດອື່ນທົ່ວທຸກປະເທດທີ່ມີການນັບຖືສາສະໜາຄຣິສ,ການສຶກສາຄົ້ນຄວ້າຢ່າງເສລີ ແລະ ການເຊື່ອຖືຕາມຄຳສອນຂອງຂະບວນການປະຕິຮູບແມ່ນຜິດກົດໝາຍແລະ ຈະຕ້ອງໄດ້ຮັບການລົງໂທດດ້ວຍການຂັງຄຸກ ຫຼືປະຫານດ້ວຍການເຜົາໄຟ. ພວກເຈົ້າແຂວງຈະຍອມຈຳກັດເສລີພາບໃນການນັບຖືສາສະໜາສະເພາະໃນບາງທ້ອງຖິ່ນເທົ່ານັ້ນບໍ? ຈະຍອມປະກາດວ່າຄົນສຸດທ້າຍໄດ້ຮັບເຊື້ອໃນຂະບວນການປະຕິຮູບແລ້ວຢ່າງນັ້ນບໍ? ຈະສາມາດຍອມຮັບວ່າການປະກາດຂ່າວປະເສີດຈະບໍ່ມີການຂະຫຍາຍເພີ່ມເຕີມໄດ້ບໍ? ຫຼືຈະຍອມຮັບໄດ້ຢ່າງໃດວ່າອານາເຂດທີ່ຄຣິສຕະຈັກໂຣມ((ປົກ/ຄອບ))ຄອງໃນຂະນະນັ້ນກໍຈະ((ປົກ/ຄອບ))ຄອງຕະຫຼອດໄປ? ພວກນັກປະຕິຮູບຈະສາມາດອ້າງໄດ້ຫຼືບໍ່ວ່າຕົນຕົນບໍ່ມີຄວາມຜິດ ໃນເມື່ອຂໍ້ສະເໜີນີ້ຈະເປັນເຫດໃຫ້ຫຼາຍຮ້ອຍຫຼາຍພັນຄົນຕ້ອງເສີຍຊີວິດໃນດິນແດນທີ່ປົກຄອງດ້ວຍລະບອບສັນຕະປາປາ? ຖ້າພວກເຂົາຍອມຮັບຂໍ້ສະເໜີໃນເວລາສຳຄັນນັ້ນ ກໍຈະເປັນການທໍລະຍົດຕໍ່ພາລະກິດຂອງຂ່າວປະເສີດ ແລະ ຕໍ່ເສລີພາບຂອງຄຣິສຕຽນທົ່ວໂລກ.” (ໄວລີ, ບົດ 9, ເຫຼັ້ມ 15). ແຕ່ແທນທີ່ຈະເຮັດຢ່າງນັ້ນ ພວກເຈົ້າແຂວງຍິນດີ “ສະຫຼະທຸກສິ່ງ ແມ່ນແຕ່ອານາເຂດການປົກຄອງ, ມົງກຸດແຫ່ງຕຳແໜ່ງແລະ ຊີວິດຂອງພວກເຂົາເອງ.” (ໂດບິນເຍ, ເຫຼັ້ມ 13, ບົດ 5). {GC 200.1}

## {GC 201.1}

ພວກເຈົ້າແຂວງກ່າວວ່າ: “ຂໍໃຫ້ພວກເຮົາປະຕິເສດຄຳສັ່ງນີ້, ເພາະໃນເລື່ອງທີ່ກ່ຽວຂອງກັບຈິດສຳນຶກຜິດຊອບນັ້ນ ສຽງສ່ວນໃຫຍ່ບໍ່ມີອຳນາດ.” ພວກຕົວແທນກ່າວວ່າ: “ທີ່ອານາຈັກຂອງພວກເຮົາມີສັນຕິສຸກ ແມ່ນຍ້ອນຄຳປະກາດໃນປີ 1526 ນັ້ນເອງ; ຖ້າຍົກເລີກຄຳປະກາດດັ່ງກ່າວແລ້ວ ຈະເຮັດໃຫ້ເຢຍລະມັນເຕັມໄປດ້ວຍຄວາມວຸ້ນວາຍ ແລະການແຕກແຍກ. ສະພາແຫ່ງຊາດບໍ່ສາມາດເຮັດສິ່ງໃດໄດ້ນອກຈາກການຮັກສາເສລີພາບໃນການນັບຖືສາສະໜາ ຈົນກວ່າຈະມີປະຊຸມສະພາຄຣິສຕະຈັກ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ5). ລັດມີໜ້າທີ່ໃນການປົກປ້ອງເສລີພາບທາງຈິດສຳນຶກ, ແລະນີ້ແມ່ນຂອບເຂດຂອງອຳນາດໃນເລື່ອງສາສະໜາ. ທຸກຄັ້ງທີ່ມີອຳນາດລັດແຫ່ງໃດພະຍາຍາມຄວບຄຸມ ຫຼື ບັງຄັບການປະຕິບັດທາງສາສະໜາ ກໍເປັນການສູນເສຍຫຼັກການພື້ນຖານທີ່ພວກຄຣິສຕຽນຝ່າຍຂ່າວປະເສີດໄດ້ຕໍ່ສູ້ຢ່າງກ້າຫານເພື່ອຈະໄດ້ມາ. {GC 201.1}

## {GC 201.2}

ພວກຝ່າຍສັນຕະປາປາຕັ້ງໜ້າຕັ້ງຕາເພື່ອປາບປາມສິ່ງທີ່ພວກເຂົາເອີ້ນວ່າ “ຄວາມດື້ດ້ານທີ່ບໍ່ຢ້ານຕາຍ.”ພວກເຂົາເລີ່ມຕົ້ນດ້ວຍການພະຍາຍາມສ້າງຄວາມແຕກແຍກລະຫວ່າງພວກທີ່ສະໜັບສະໜູນຂະບວນການປະຕິຮູບ, ນອກນາກນີ້ກໍຍັງຂົ່ມຂູ່ທຸກຄົນທີ່ຍັງບໍ່ໄດ້ປະກາດຈຸດຢືນເຂົ້າຂ້າງຂະບວນການດັ່ງກ່າວຢ່າງເປີດເຜຍ.ໃນທີ່ສຸດ ພວກຕົວແທນຈາກວເມືອງທີ່ເສລີຖືກເອີ້ນມາລາຍງານຕົວຕໍ່ໜ້າສະພາ ໂດຍໃຫ້ພວກເຂົາປະກາດວ່າຈະຍອມຮັບເງື່ອນໄຂຂອງຂໍ້ສະເໜີຫຼືບໍ່. ພວກເຂົາຂໍເວລາເພີ່ມ, ແຕ່ກໍບໍ່ໄດ້ຮັບອະນຸຍາດ. ເມື່ອເຫດການທົດສອບຈິດໃຈມາເຖິງ ມີຕົວແທນເກືອບເຄິ່ງໜຶ່ງເຂົ້າຂ້າງພວກນັກປະຕິຮູບ. ຄົນເຫຼົ່ານັ້ນທີ່ບໍ່ຍອມສະຫຼະເສລີພາບທາງຈິດສຳນຶກ ແລະ ສິດໃນການຄິດຕັດສິນເອງ ຮູ້ດີວ່າຈຸດຢືນຂອງຕົນເຮັດໃຫ້ຕົວເອງຕົກເປັນເປົ້າສຳລັບການຕຳໜິຕິຕຽນ, ການຖືກກ່າວໂທດ ແລະ ການກົດຂີ່ຂົ່ມເຫັງໃນອະນາຄົດ. ມີຕົວແທນຄົນໜຶ່ງກ່າວວ່າ: “ພວກເຮົາຕ້ອງປະຕິເສດພຣະຄຳຂອງພຣະເຈົ້າ ຫຼືຖືກປະຫານຊີວິດດ້ວຍການເຜົາໄຟ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). {GC 201.2}

## {GC 201.3}

### ພວກຂຸນນາງຢືນຢັດ

ກະສັດເຟີດີນັນເປັນຕົວແທນຂອງຈັກກະພັດທີ່ປະຊຸມຣາຊສະພາ, ເພິ່ນເຫັນວ່າ ຄຳປະກາດນັ້ນຈະສ້າງຄວາມແຕກແຍກຢ່າງໃຫຍ່ຫຼວງຖ້າບໍ່ສາມາດໂນ້ມ້າວພວກເຈົ້າແຂວງໃຫ້ຍອມຮັບ ແລະ ປະຕິບັດຕາມ. ເພິ່ນຈຶ່ງລອງໃຊ້ກົນລະຍຸດໃນການການຊັກຈູງ ເພາະຮູ້ດີວ່າຖ້າຈະໃຊ້ກຳລັງກັບຄົນເຫຼົ່ານີ້ ຈະເຮັດໃຫ້ພວກເຂົາຍິ່ງຕັ້ງໃຈຂັດຂືນຫຼາຍຂຶ້ນ. ເພິ່ນ “ຂໍຮ້ອງພວກເຈົ້າແຂວງໃຫ້ຍອມຮັບເອົາຄຳປະກາດດັ່ງກ່າວ ໂດຍຢືນຢັນວ່າຈັກກະພັດຈະພໍໃຈກັບພວກເຂົາຫຼາຍທີ່ສຸດ.” ແຕ່ຊາຍທີ່ສັດຊື່ເຫຼົ່ານີ້ໄດ້ຍອມຮັບເອົາອຳນາດທີ່ສູງກວ່າອຳນາດການປົກຄອງໃດໃນໂລກ, ຈຶ່ງຕອບດ້ວຍຄວາມສະຫງົບນິ່ງວ່າ: “ພວກເຮົາຈະປະຕິບັດຕາມຄຳສັ່ງຂອງຈັກກະພັດໃນທຸກເລື່ອງທີ່ຊ່ວຍຮັກສາຄວາມສະຫງົບສຸກ ແລະ ເປັນທີ່ຖວາຍກຽດແດ່ພຣະເຈົ້າ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). {GC 201.3}

## {GC 202.1}

ໃນທີ່ສຸດກະສັດເຟີດີນັນໄດ້ປະກາດແກ່ເຈົ້າແຂວງຈອນກັບພັກພວກຕໍ່ໜ້າສະພາທັງໝົດວ່າຄຳປະກາດດັ່ງກ່າວ “ກຳລັງຈະຖືກຮ່າງໃນຮູບແບບຣາຊໂອງການ…ພວກເຂົາເຫຼືອທາງດຽວເທົ່ານັ້ນ ຄືຕ້ອງຍອມຕໍ່ສຽງສ່ວນໃຫຍ່.” ພໍກ່າວຢ່າງນີ້ແລ້ວເພິ່ນກໍຍ່າງອອກຈາກປະຊຸມ ບໍ່ໃຫ້ໂອກາດຝ່າຍປະຕິຮູບອະພິບາຍ ຫຼື ຕອບໂຕ້ແຕ່ຢ່າງໃດ. “ພວກເຂົາສົ່ງຕົວແທນໄປຂໍຮ້ອງໃຫ້ກະສັດກັບເຂົ້າປະຊຸມ ແຕ່ກໍບໍ່ມີປະໂຫຍດ.” ເພິ່ນໄດ້ແຕ່ຕອບການປະທ້ວງຂອງພວກເຂົາວ່າ: “ເລື່ອງມັນຈົບແລ້ວ, ເຫຼືອແຕ່ໃຫ້ຍອມຈຳນົນ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 5). {GC 202.1}

## {GC 202.2}

ຝ່າຍຈັກກະພັດແນ່ໃຈວ່າພວກເຈົ້າແຂວງຄຣິສຕຽນຈະຢຶດພຣະຄຳພີໄວ້ເໜືອຄຳສອນ ແລະຂໍ້ຮຽກຮ້ອງຂອງມະນຸດ, ແລະ ຮູ້ອີກວ່າທີ່ໃດມີການເຊື່ອຖືໃນພຣະຄຳພີເຊັ່ນນີ້ ລະບອບສັນຕະປາປາກໍຈະຖືກລົ້ມລ້າງໃນທີ່ສຸດ.ແຕ່ພວກເຂົາບໍ່ຕ່າງຫຍັງກັບຄົນນັບໝື່ນນັບແສນທີ່ມີຊີວິດຢູ່ຫຼັງສະໄໝນັ້ນທີ່ “ປັກໃຈໃສ່ໃນສິ່ງທີ່ຕາເຫັນຢູ່” (2 ໂກຣິສໂທ 4:18). ພວກເຂົາຫຼົງຕົວເອງວ່າຈຸດຢືນຂອງຈັກກະພັດ ແລະ ສັນຕະປາປາເຂັ້ມແຂງ ໃນຂະນະທີ່ຈຸດຢືນຂອງຝ່າຍນັກປະຕິຮູບນັ້ນອ່ອນແອ. ຖ້າຫາກພວກນັກປະຕິຮູບໄດ້ເພິ່ງພາຄວາມຊ່ວຍເຫຼືອຂອງມະນຸດເທົ່ານັ້ນ, ພວກເຂົາຄົງອ່ອນແອເໝືອນທີ່ພວກຝ່າຍສັນຕະປາປາຄິດ. ເຖິ່ງແມ່ນວ່າພວກເຂົາມີຄົນຈຳນວນໜ້ອຍ ແລະ ກຳລັງຂັດແຍ້ງກັບຄຣິສຕະຈັກໂຣມຢູ່, ແຕ່ກໍຍັງມີຄວາມເຂັ້ມແຂງ. ພວກເຂົາປະຕິເສດລາຍງານຂອງສະພາເພື່ອໄປຫາຄຳຕອບໃນພຣະຄຳຂອງພຣະເຈົ້າ, ແລະ ຫັນໄປຈາກຈັກກະພັດຊານສ໌ໄປອຸທອນຕໍ່ພຣະເຢຊູຄຣິສ ຜູ້ຊົງເປັນພຣະມະຫາກະສັດເໜືອກະສັດທັງຫຼາຍ ແລະ ຊົງເປັນອົງພຣະຜູ້ເປັນເຈົ້າເໜືອເຈົ້ານາຍທັງປວງ. (ເບິ່ງໂດບິນເຍ, ເຫຼັ້ມ 13, ບົດ 6). {GC 202.2}

## {GC 202.3}

ໃນເມື່ອກະສັດເຟີດິນັນບໍ່ຍອມເຄາລົບຕໍ່ຄວາມສຳນຶກຜິດຊອບຂອງພວກເຈົ້າແຂວງ, ພວກເຂົາຈຶ່ງຕັດສິນໃຈທີ່ຈະບໍ່ໃສ່ໃຈທີ່ເພິ່ນບໍ່ໄດ້ເຂົ້າໃນທີ່ປະຊຸມ, ແຕ່ຈະນຳສະເໜີຄຳຄັດຄ້ານຂອງພວກເຂົາຕໍ່ສະພາແຫ່ງຊາດໂດຍບໍ່ຊັກຊ້າ. ດັ່ງນັ້ນ ພວກເຂົາຈຶ່ງຮ່າງຖະແຫຼງການ ແລະ ນຳສະເໜີຕໍ່ສະພາ, ເຊິ່ງມີເນື້ອໃນວ່າ: {GC 202.3}

## {GC 202.4}

“ພວກຂ້າພະເຈົ້າຢືນຢູ່ຕໍ່ໜ້າພຣະເຈົ້າພຣະຜູ້ສ້າງແຕ່ອົງດຽວ ຜູ້ຊົງຮັກສາ, ຊົງໄຖ່ຊີວິດ ແລະຊົງຊ່ອຍຂ້າພເຂົ້າທັງຫຼາຍໃຫ້ລອດ ຄືພຣະອົງຜູ້ຈະຊົງພິພາກສາພວກຂ້າພະເຈົ້າ ແລະ ຢືນຢູ່ຕໍ່ມະນຸດທັງປວງກັບສິ່ງມີຊີວິດທັງສິ້ນ—ພວກຂ້າພະເຈົ້າຂໍຖະແຫຼງການຄັດຄ້ານ ແລະ ແຈ້ງຈຸດຢືນວ່າ ສຳລັບພວກຂ້າພະເຈົ້າເອງ ແລະ ປະຊາຊົນຂອງພວກຂ້າພະເຈົ້າ, ຈະບໍ່ຍອມຮັບ ແລະ ຈະບໍ່ປະຕິບັດຕາມຣາຊໂອງການທີ່ສະເໜີຂຶ້ນໃນເລື່ອງໃດທີ່ຂັດຕໍ່ພຣະເຈົ້າ, ຕໍ່ພຣະຄຳອັນສັກສິດຂອງພຣະອົງ, ຕໍ່ຈິດສຳນຶກຜິດຊອບຂອງພວກຂ້າພະເຈົ້າ,ຫຼື ຕໍ່ຄວາມລອດຂອງພວກຂ້າພະເຈົ້າ.” {GC 202.4}

## {GC 203.1}

“ຈະໃຫ້ພວກເຮົາຮັບຮອງຣາຊໂອງການນີ້ບໍ! ເມື່ອພຣະເຈົ້າຊົງຮຽກເອີ້ນມະນຸດຄົນໃດໃຫ້ຮັບຮູ້ຄວາມຈິງຂອງພຣະອົງ ແລ້ວພຣະອົງຈະບໍ່ໃຫ້ຄົນນັ້ນເຂົ້າເຖິງຄວາມຈິງດັ່ງກ່າວຢ່າງນັ້ນບໍ່?” “ບໍ່ມີຄຳສອນອັນໃດທີ່ແນ່ນອນນອກຈາກຄຳສອນທີ່ສອດຄ່ອງກັບພຣະຄຳຂອງພຣະເຈົ້າ…ອົງພຣະຜູ້ເປັນເຈົ້າຊົງຫ້າມບໍ່ໃຫ້ສອນຄຳສອນອື່ນ…ພຣະຄຳພີອັນສັກສິດຄວນໄດ້ຮັບການອະທິບາຍດ້ວຍຂໍ້ພຣະຄຳພີທີ່ແຈ່ມແຈ້ງກວ່າ…ໜັງສືອັນສັກສິດນີ້ມີຄວາມຈຳເປັນສຳລັບຄຣິສຕຽນໃນທຸກເລື່ອງ, ເປັນໜັງສືທີ່ອ່ານເຂົ້າໃຈງ່າຍ ແລະ ມຸ້ງໝາຍທີ່ຈະຂະຈັດຄວາມມືດອອກໄປ. ພວກຂ້າພະເຈົ້າໝາຍໝັ້ນໂດຍເພິ່ງພຣະຄຸນຂອງພຣະເຈົ້າທີ່ຈະເທດສະໜາພຣະຄຳຢ່າງດຽວຕໍ່ໄປ ໂດຍຈະບໍ່ນຳເອົາເລື່ອງອື່ນມາກ່ຽວຂ້ອງ, ຄືຈະປະກາດສິ່ງທີ່ຢູ່ໃນພຣະຄຳພີເດີມ ແລະ ພຣະຄຳພີໃໝ່ ໂດຍບໍ່ເພີ່ມເລື່ອງອື່ນທີ່ອາດຂັດແຍ້ງກັບຄຳສອນຂອງພຣະຄຳພີ. ມີແຕ່ພຣະຄຳຂອງພຣະເຈົ້າທີ່ເປັນຄວາມຈິງ, ເປັນບັນທັດຖານທີ່ແນ່ນອນຂອງຄຳສອນທຸກຢ່າງ ແລະ ຂອງແນວປະຕິບັດແຫ່ງຊີວິດໃນທຸກເລື່ອງ, ພຣະຄຳຈະບໍ່ມີວັນພິດພາດ ຫຼືຫຼອກລວງພວກເຮົາ. ຜູ້ໃດສ້າງຊີວິດຂຶ້ນເທິງຮາກຖານນີ້ຈະສາມາດຢືນຢ່າງໝັ້ນຄົງຕໍ່ອຳນາດທັງຫຼາຍຂອງນະຣົກ ໃນຂະນະທີ່ສິ່ງໄຮ້ສາລະຂອງມະນຸດທັງສິ້ນທີ່ຕໍ່ສູ້ພຣະຄຳຈະຕ້ອງກົ້ມກາບຕໍ່ໜ້າພຣະພັກຂອງພຣະເຈົ້າ.” {GC 203.1}

## {GC 203.2}

“ດ້ວຍເຫດນີ້ ພວກຂ້າພະເຈົ້າຈຶ່ງປະຕິເສດແອກທີ່ນຳມາໃຊ້ບັງຄັບພວກຂ້າພະເຈົ້າ.” “ໃນຂະນະດຽວກັນພວກຂ້າພະເຈົ້າຄາດຫວັງໃຫ້ອົງຈັກກະພັດປະຕິບັດຕໍ່ພວກຂ້າພເຈົ້າໃຫ້ເໝາະກັບເຈົ້າຊີວິດຜູ້ເປັນຄຣິສຕຽນຜູ້ຮັກພຣະເຈົ້າເໜືອສິ່ງໃດ. ຂ້າພະເຈົ້າທັງຫຼາຍຂໍປະກາດວ່າ ພວກຂ້າພະເຈົ້າພ້ອມທີ່ຈະຖວາຍຄວາມຈົງຮັກພັກດີ ແລະ ການເຊື່ອຟັງໃຫ້ອົງຈັກກະພັດ ແລະ ຕໍ່ເຈົ້ານາຍທັງປວງຕາມໜ້າທີ່ອັນເໝາະສົມ ແລະ ສອດຄ່ອງກັບຫຼັກຄຸນນະທຳ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 6). {GC 203.2}

## {GC 203.3}

ຄົນໃນສະພາຮູ້ສຶກປະທັບໃຈຫຼາຍກັບຖ້ອຍຖະແຫຼງນີ້. ຄົນສ່ວນໃຫຍ່ທັງຕົກໃຈ ແລະ ປະຫຼາດໃຈທີ່ເຫັນຄວາມກ້າຫານຂອງຄົນທີ່ຄັດຄ້ານ. ພວກເຂົາເບິ່ງໄປໃນອະນາຄົດ ແລະ ເຫັນແຕ່ພາຍຸທີ່ປັ່ນປ່ວນ ແລະ ຄວາມບໍ່ແນ່ນອນ, ເບິ່ງຄືວ່າຈະຕ້ອງມີການຂັດແຍ້ງ ແລະ ການນອງເລືອດຢ່າງຫຼີກລ້ຽງບໍ່ໄດ້. ແຕ່ຝ່າຍພວກປະຕິຮູບມີຄວາມໝັ້ນໃຈວ່າ ແນວທາງຂອງພວກເຂົານັ້ນຍຸຕິທຳ; ດ້ວຍການເພິ່ງພາໃນພຣະຫັດອັນຊົງຣິດຂອງພຣະເຈົ້າ ພວກເຂົາຈຶ່ງ “ມີຄວາມເດັດດ່ຽວ ແລະ ເຕັມໄປດ້ວຍຄວາມກ້າຫານ.” {GC 203.3}

## {GC 203.4}

“ຫຼັກການແຫ່ງການປະທ້ວງທີ່ມີຊື່ສຽງນີ້…ຄືແກ່ນສານສຳຄັນຂອງນິກາຍໂປຣແຕັສຕັງ. ການປະທ້ວງດັ່ງກ່າວໄດ້ຄັດຄ້ານຢູ່ໃນ 2 ປະເດັນທີ່ມະນຸດລ່ວງເກີນໃນເລື່ອງຄວາມເຊື່ອ, ປະເດັນທີໜຶ່ງຄືການລ່ວງເກີນຂອງອຳນາດລັດ, ສ່ວນປະເດັນທີສອງຄືການໃຊ້ອຳນາດໂດຍພາລະການຂອງຄຣິສຕະຈັກ. ແທນການໃຊ້ອຳນາດເກີນຂອບເຂດນັ້ນ ຫຼັກການໂປຣແຕັສຕັງຖືວ່າຈິດສຳນຶກຜິດຊອບມີອຳນາດເໜືອເຈົ້າໜ້າທີ່ຂອງລັດ,ແລະພຣະຄຳຂອງພຣະເຈົ້າມີອຳນາດເໜືອຄຣິສຕະຈັກທີ່ເຫັນໄດ້. ໃນເບື້ອງຕົ້ນ, ມັນບໍ່ຍອມຮັບອຳນາດລັດໃນເລື່ອງທີ່ກ່ຽວຂ້ອງກັບພຣະເຈົ້າ, ແລະໃນຂະນະດຽວກັນກໍກ່າວພ້ອມກັບພວກຜູ້ເຜີຍພຣະທຳ ແລະ ພວກອັກຄະສາວົກວ່າ, ພວກຂ້າພະເຈົ້າ ‘ຈຳຕ້ອງເຊື່ອຟັງພຣະເຈົ້າຫຼາຍກວ່າມະນຸດ.’ (ກິດຈະການ 5:29). ເມື່ອຢູ່ຕໍ່ໜ້າມົງກຸດຂອງຈັກກະພັດຊານສ໌ທີ 5, ຫຼັກການຂອງໂປຣແຕັສຕັງໄດ້ເຊີດຊູມົງກຸດຂອງພຣະເຢຊູຄຣິສ.ແຕ່ຄຳສອນຂອງໂປຣແຕັສຕັງກໍຍັງເຮັດຫຼາຍກວ່ານັ້ນ ເພາະມັນວາງຫຼັກການວ່າຄຳສອນທຸກຢ່າງຂອງມະນຸດຕ້ອງຢູ່ໃຕ້ພຣະຄຳຂອງພຣະເຈົ້າ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 6). ນອກຈາກນັ້ນ, ພວກທີ່ປະທ້ວງຍັງໄດ້ຢືນຢັນເຖິງສິດທິໃນການປະກາດສິ່ງທີ່ຕົນເຊື່ອວ່າເປັນຄວາມຈິງ. ພວກເຂົາຈະບໍ່ພຽງແຕ່ເຊື່ອ ແລະປະຕິບັດຕາມພຣະຄຳຂອງພຣະເຈົ້າ ແຕ່ຈະສອນດ້ວຍ, ໃນຂະນະດຽວກັນພວກເຂົາປະຕິເສດການອ້າງສິດຂອງພວກບາດຫຼວງ ຫຼື ເຈົ້າໜ້າທີ່ລັດທີ່ຈະ((ເຂົ້າ))ແຊກແຊງ. ການປະທ້ວງທີ່ເມືອງສະປາຍແມ່ນການຕໍ່ຕ້ານການບໍ່ຍອມຮັບຄວາມແຕກຕ່າງທາງສາສະໜາຢ່າງໜັກແໜ້ນ, ແລະເປັນການຢືນຢັນເຖິງສິດທິຂອງມະນຸດທຸກຄົນໃນການນະມັດສະການພຣະເຈົ້າຕາມຈິດສຳນຶກຜິດຊອບຂອງຕົນ. {GC 203.4}

## {GC 204.1}

ຖ້ອຍຖະແຫຼງດັ່ງກ່າວໄດ້ປະກາດອອກໄປແລ້ວ. ມັນໄດ້ຮັບການບັນທຶກໄວ້ໃນຄວາມຊົງຈຳຂອງຄົນນັບໝື່ນນັບແສນ ແລະ ໄດ້ບັນທຶກໄວ້ໃນສະຫວັນໃນບ່ອນທີ່ມະນຸດບໍ່ສາມາດ((ລຶບ/ລົບ))ລ້າງໄດ້. ໃນທຸກຂົງເຂດທົ່ວຣາຊອານາຈັກເຢຍລະມັນທີ່ປະຊາຊົນເຊື່ອໃນຂ່າວປະເສີດກໍມີການຮັບເອົາຖ້ອຍຖະແຫຼງປະທ້ວງນີ້ເປັນການສະຫຼຸບຄວາມເຊື່ອຂອງພວກເຂົາ. ຄົນໃນທຸກແຫ່ງຫົນເຫັນວ່າຖ້ອຍຖະແຫຼງດັ່ງກ່າວເປັນສັນຍານເຖິງຍຸກສະໄໝໃໝ່ທີ່ດີກວ່າ. ມີເຈົ້າແຂວງຄົນໜຶ່ງກ່າວແກ່ພວກໂປຣແຕັສຕັງແຫ່ງເມືອງສະປາຍວ່າ: “ຂໍໃຫ້ພຣະເຈົ້າຜູ້ຊົງຣິດທານຸພາບສູງສຸດ ຜູ້ທີ່ໄດ້ປະທານພຣະຄຸນແກ່ທ່ານທັງຫຼາຍເພື່ອປະກາດຈຸດຢືນຢ່າງກະຕືລືລົ້ນ ແລະ ດ້ວຍໃຈອິດສະຫຼະໂດຍບໍ່ຫວັ່ນໄຫວນັ້ນ, ຊົງໂຜດຄຸ້ມຄອງຮັກສາພວກທ່ານໃຫ້ມີຄວາມໝັ້ນຄົງເດັດດ່ຽວຕາມຫຼັກຄຣິສຕຽນຈົນວັນສິ້ນໂລກ.” (ອ້າງອີງຈາກທີ່ດຽວກັນ, ເຫຼັ້ມ 13, ບົດ 6). {GC 204.1}

## {GC 204.2}

ຖ້າຫຼັງຈາກທີ່ໄດ້ຮັບຄວາມສຳເລັດລະດັບໜຶ່ງແລ້ວ ຝ່າຍນັກປະຕິຮູບຍອມລົດມັດຕະຖານລົງເພື່ອເປັນທີ່ຍອມຮັບຂອງຊາວໂລກ, ກໍຈະເປັນການທໍລະຍົດຕໍ່ພຣະເຈົ້າ ແລະ ຕໍ່ພວກເຂົາເອງ,ທັງຈະເປັນເຫດໃຫ້ພັນທະກິດການປະຕິຮູບນັ້ນຖືກທຳລາຍ. ປະສົບການຂອງພວກເຈົ້າແຂວງທີ່ນຳການປະຕິຮູບນັ້ນມີບົດຮຽນສຳລັບຄົນໃນທຸກຍຸກທຸກສະໄໝຫຼັງຈາກນັ້ນ. ວິທີການຂອງຊາຕານໃນການຕໍ່ສູ້ພຣະເຈົ້າ ແລະ ພຣະຄຳຂອງພຣະອົງບໍ່ໄດ້ປ່ຽນແປງ; ມັນຍັງຕໍ່ຕ້ານການຮັບເອົາພຣະຄຳພີມາເປັນແນວທາງໃນການດຳເນີນຊີວິດເໝືອນໃນສະຕະວັດທີ 16. ໃນສະໄໝຂອງເຮົາຄົນສ່ວນໃຫຍ່ໄດ້ປະຖິ້ມຄຳສອນ ແລະຫຼັກປະຕິບັດຂອງຂະບວນການປະຕິຮູບສາສະໜາໄປໄກ ຈຶ່ງມີຄວາມຈຳເປັນທີ່ຈະກັບຄືນສູ່ຫຼັກການສຳຄັນຂອງໂປຣແຕັສຕັງ ຄື ການຢຶດຖືພຣະຄຳພີພຽງຢ່າງດຽວໄວ້ເປັນບັນທັດຖານແຫ່ງຄວາມເຊື່ອ ແລະ ເປັນມັດຕະຖານຂອງໜ້າທີ່((ຮັບຜິດຊອງ)). ຊາຕານຍັງຄົງເຮັດທຸກວິຖີທາງທີ່ມັນເຮັດໄດ້ເພື່ອທຳລາຍເສລີພາບໃນການນັບຖືສາສະໜາ. ອຳນາດທີ່ຕໍ່ຕ້ານພຣະຄຣິສເຊິ່ງພວກປະທ້ວງໃນເມືອງສະປາຍໄດ້ປະຕິເສດນັ້ນ ກຳລັງຫາທາງຢ່າງຂະຫຍັນຂັນແຂງເພື່ອຄືນອຳນາດທີ່ມັນສູນເສຍໄປ. ການຢຶດໝັ້ນໃນພຣະຄຳຂອງພຣະເຈົ້າໂດຍບໍ່ຫັນເຫໄປທາງຊ້າຍ ຫຼື ທາງຂວາທີ່ປາກົດຢູ່ໃນຊ່ວງວິກິດຂອງການປະຕິຮູບສາສະໜາຄັ້ງສຳຄັນແຫ່ງສະຕະວັດທີ 16 ເປັນຄວາມຫວັງດຽວໃນການປະຕິຮູບໃນ((ທຸກມື້ນີ້/ສະໄໝຂອງເຮົາ)). {GC 204.2}

## {GC 205.1}

ມີສັນຍານເຕືອນໄພໃຫ້ກັບກຸ່ມໂປຣແຕັສຕັງ, ແຕ່ໃນຂະນະດຽວກັນກໍມີສັນຍານທີ່ແສດງໃຫ້ເຫັນວ່າພຣະເຈົ້າກຳລັງປົກປ້ອງຜູ້ທີ່ສັດຊື່. ປະມານຊ່ວງນີ້ “ເມລັງໂທນໄດ້ນຳພາເພື່ອນຂອງລາວຊື່ວ່າ ຊີໂມນ ກິນເນອັດ ຜ່ານຖະໜົນຫົນທາງຂອງເມືອງສະປາຍຢ່າງຮີບດ່ວນ ໄປຍັງແມ່ນ້ຳໄຣນ໌ ໂດຍຊຸກຍູ້ໃຫ້ເພິ່ນຂ້ານແມ່ນ້ຳໄປ. ກິນເນອັດຮູ້ສຶກປະຫຼາດໃຈທີ່ເມລັງໂທນມີຄວາມຟ້າວຟັງຢ່າງນັ້ນ. ພາຍຫຼັງເມລັງໂທນກ່າວວ່າ ‘ມີຜູ້ເຖົ້າຄົນໜຶ່ງທີ່ຂ້າພະເຈົ້າບໍ່ຮູ້ຈັກ ມີໜ້າຕາເຄັ່ງຂືມ ມາເວົ້າກັບຂ້າພະເຈົ້າວ່າ ຈັກນ້ອຍເຈົ້າໜ້າທີ່ຝ່າຍຍຸຕິທຳທີ່ກະສັດເຟີດິນັນສົ່ງມາເພື່ອຈັບກິນເນອັດກໍຈະມາເຖິງ.’” {GC 205.1}

## {GC 205.2}

ມື້ນັ້ນກິນເນອັດຮູ້ສຶກຂັດໃຈກັບຄຳເທດສະໜາຂອງ ດຣ. ເຟເບີ ຜູ້ເປັນນັກສາສະໜາສາດຊື່ດັງໃນລະບອບສັນຕະປາປາ; ເມື່ອເຟເບີເທດສະໜາຈົບກິນເນອັດຈຶ່ງເຂົ້າໄປຄັດຄ້ານທີ່ລາວປົກປ້ອງ ‘ຄຳສອນຜິດພ້ຽນທີ່ໜ້າກຽດບາງຢ່າງ.’ ເຟເບີເກັບຄວາມໂມໂຫໄວ້ໃນໃຈ ແຕ່ກໍຮີບໄປເຂົ້າເຝົ້າກະສັດທັນທີ ເພື່ອຂໍໝາຍຈັບກິນເນອັດຜູ້ເປັນສາສະດາຈານຜູ້ກ້າຫານຂອງມະຫາວິທະຍາໄລແຫ່ງເມືອງໄຮດັນເບີກ. ເມລັງໂທນບໍ່ສົງໃສເລີຍວ່າ ພຣະເຈົ້າໄດ້ສົ່ງທູດສະຫວັນຂອງພຣະອົງມາເຕືອນ ແລະ ຊ່ວຍຊີວິດຂອງກິນເນອັດ. {GC 205.2}

## {GC 205.3}

“ເພິ່ນນອນບໍ່ຕິ່ງຢູ່ແຄມຝັ່ງແມ່ນ້ຳໄຣນ໌ ລໍຖ້າຈົນກິນເນອັດໄດ້ຂ້າມແມ່ນ້ຳໄປພົ້ນມືຂອງພວກຜູ້ຂົ່ມເຫັງ. ເມື່ອເຫັນກິນເນອັດຂຶ້ນຝັ່ງກົງກັນຂ້າມ, ເມລັງໂທນກ່າວວ່າ: ‘ໃນທີ່ສຸດ, ເພິ່ນໄດ້ພົ້ນຈາກແຂ້ວແຫຼມຂອງພວກທີ່ກະຫາຍເລືອດຜູ້ບໍຣິສຸດແລ້ວ.' ເມື່ອເມລັງໂທນກັບໄປເຮືອນກໍພົບວ່າ ເຈົ້າທີ່ໄດ້ຄົ້ນທຸກແງ່ທຸກມູມຂອງເຮືອນເພື່ອຊອກຫາກິນເນອັດ.” (ອ້າງອີງຈາກທີ່ດຽວກັນ, ເຫຼັ້ມ 10, ບົດ 6). {GC 205.3}

## {GC 205.4}

### ປະຊຸມສະພາທີ່ເມືອງອອກເບີກ

ເຖິງຄາວແລ້ວທີ່ຂະບວນການປະຕິຮູບຈະຕ້ອງຖືກນຳໄປສະເໜີຕໍ່ໜ້າບັນດາຜູ້ມີອຳນາດໃນໂລກໃຫ້ຫຼາຍຂຶ້ນກວ່າເກົ່າ. ກະສັດເຟີດິນັນປະຕິເສດບໍ່ໃຫ້ພວກເຈົ້າແຂວງທີ່ຮັບເອົາຂ່າວປະເສີດມີໂອກາດເວົ້າ, ບັດນີ້ພວກເພິ່ນໄດ້ໂອກາດນຳສະເໜີຄວາມເຊື່ອຂອງຕົນຕໍ່ໜ້າຈັກກະພັດ ແລະ ຕໍ່ໜ້າເຈົ້າໜ້າທີ່ຂອງຄຣິສຕະຈັກ ພ້ອມດ້ວຍຕົວແທນຝ່າຍອຳນາດການປົກຄອງທີ່ມາປະຊຸມກັນຢູ່ນັ້ນ. ເຫດການເປັນໄປດັ່ງນີ້: ຈັກກະພັດຊານສ໌ທີ 5 ປາຖະໜາທີ່ຈະລະງັບຄວາມຂັດແຍ້ງທີ່ເກີດຂຶ້ນໃນອານາຈັກຫຼັງຈາກການປະທ້ວງແຫ່ງເມືອງສະປາຍໃນປີທີ່ຜ່ານມາ, ເພິ່ນຈຶ່ງສັ່ງໃຫ້ມີປະຊຸມສະພາຢູ່ເມືອງອອກເບີກ (Augsburg) ແລະ ປະກາດຄວາມຕັ້ງໃຈທີ່ຈະເຮັດໜ້າທີ່ປະທານສະພາດ້ວຍຕົນເອງ. ບັນດາຜູ້ນຳຝ່າຍຂະບວນການປະຕິຮູບຈຶ່ງຖືກຮຽກເອີ້ນໃຫ້ໄປເມືອງດັ່ງກ່າວ. {GC 205.4}

## {GC 206.1}

ເຖິງແມ່ນວ່າຂະບວນການປະຕິຮູບມິໄພອັນຕະລາຍອັນໃຫຍ່ຫຼວງຢູ່ຮອບດ້ານ, ແຕ່ຜູ້ສະໜັບສະໜູນຍັງຄົງຝາກພັນທະກິດຂອງຕົນໄວ້ກັບພຣະເຈົ້າ ແລະ ປະຕິຍານຕົນວ່າຈະສັດຊື່ຕໍ່ຂ່າວປະເສີດ. ພວກທີ່ປຶກສາໄດ້ຮຽກຮ້ອງເຈົ້າແຂວງແຊັກຊັນນີຢ່າໄດ້ເຂົ້າໄປໃນສະພາ. ພວກເຂົາກ່າວວ່າ, ຈັກກະພັດກຳລັງ(((ລໍ່)))ພວກເຈົ້າແຂວງໄປຕິດ((((ບ້ວງ/ກັບດັກ)))). “ມັນບໍ່ແມ່ນການສ່ຽງທັງໝົດບໍທີ່ຈະຖືກປິດກັ້ນໄວ້ໃນກຳແພງເມືອງກັບສັດຕູຜູ້ເຂັ້ມແຂງ?” ແຕ່ມີຄົນອື່ນກ່າວດ້ວຍໃຈທີ່ສູງສົ່ງວ່າ, “ຂໍພຽງແຕ່ພວກເຈົ້າແຂວງປະຕິບັດຕົວຢ່າງກ້າຫານ ແລ້ວພັນທະກິດຂອງພຣະເຈົ້າກໍຈະສຳເລັດ.” ສ່ວນລູເທີກໍກ່າວວ່າ “ພຣະເຈົ້າສັດຊື່, ພຣະອົງຈະບໍ່ປະຖິ້ມພວກເຮົາ.” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 2). ເຈົ້າແຂວງຈຶ່ງອອກເດີນທາງໄປຍັງເມືອງອອກເບີກພ້ອມດ້ວຍຄະນະບໍລິວານ. ທຸກຄົນລ້ວນແຕ່ຮັບຮູ້ເຖິງໄພອັນຕະລາຍທີ່ລ້ອມຮອບເຈົ້າແຂວງຢູ່; ມີຫຼາຍຄົນເດີນທາງດ້ວຍໜ້າຕາທີ່ໂສກເສົ້າ ແລະ ຈິດໃຈທີ່ເປັນທຸກ. ລູເທີເດີນທາງໄປກັບພວກເຂົາຈົນເຖິງເມືອງໂຄເບີກ, ເມື່ອເພິ່ນຮ້ອງເພງ ‘ພຣະເຈົ້າຊົງເປັນປ້ອມອັນເຂັ້ມແຂງ’ ທີ່ແຕ່ງຂຶ້ນໃນເຫດການນັ້ນ ຄວາມເຊື່ອຂອງຄົນທີ່ເດີນທາງດ້ວຍກໍຟື້ນຟູຂຶ້ນ. ສຽງເພງນັ້ນໄດ້ຂະຈັດປັດເປົ່າຄວາມກັງວົນອອກໄປ ແລະ ຊ່ວຍຍົກພາລະອັນໜັກໜ່ວງອອກຈາກຈິດໃຈຂອງຄົນຫຼາຍຄົນ. {GC 206.1}

## {GC 206.2}

ບັນດາເຈົ້າແຂວງທີ່ຮັບເຊື່ອຕາມຂະບວນການປະຕິຮູບຕັ້ງໃຈຂຽນແນວຄິດຂອງພວກເຂົາຢ່າງເປັນລະບົບ ພ້ອມກັບຫຼັກຖານຈາກພຣະຄຳພີ ເພື່ອນຳສະເໜີຕໍ່ສະພາ. ໜ້າທີ່ໃນການຂຽນບົດສະຫຼຸບຫຼັກຂໍ້ເຊື່ອນັ້ນຖືກມອບໃຫ້ແກ່ລູເທີ, ເມລັງໂທນ ແລະ ເພື່ອນຮ່ວມງານຂອງພວກເພິ່ນ. ພວກຝ່າຍໂປຣແຕັສຕັງໄດ້ຮັບເອົາການປະກາດຫຼັກຂໍ້ເຊື່ອນີ້ ຈຶ່ງຮວມຕົວກັນເພື່ອລົງນາມໃນເອກະສານສຳຄັນດັ່ງກ່າວ. ນັ້ນເປັນສະຖານະການທີ່ຄັບຂັນທີ່ທົດສອບຄວາມເຊື່ອ. ພວກຝ່າຍປະຕິຮູບເປັນຫ່ວງວ່າຈະມີຄົນໂຍງຫຼັກຂໍ້ເຊື່ອຂອງພວກເຂົາໄປກ່ຽວຂ້ອງກັບປະເດັນທາງການເມືອງ. ພວກເຂົາຮູ້ສຶກວ່າຂະບວນການປະຕິຮູບບໍ່ຄວນໃຊ້ອິດທິພົນໂນ້ມນ້າວອື່ນໃດນອກເໜືອຈາກພຣະຄຳຂອງພຣະເຈົ້າ. ໃນຂະນະທີ່ພວກເຈົ້າແຂວງຄຣິສຕຽນລຸກຂຶ້ນໄປເພື່ອລົງນາມໃນຄຳປະກາດຫຼັກຂໍ້ເຊື່ອ, ເມລັງໂທນໄດ້ກ່າວຂັດຂວາງຂຶ້ນວ່າ: “ເລື່ອງແບບນີ້ເປັນວຽກງານຂອງນັກສາສະໜາສາດກັບພວກສາສະໜາຈານ, ສ່ວນຜູ້ມີອຳນາດບາລະມີໃນໂລກຄວນຈັດການໃນເລື່ອງອື່ນ.” ເຈົ້າແຂວງຈອນແຫ່ງແຂວງແຊັກຊັນນີຕອບວ່າ “ຢ່າໄດ້ຍົກເວັ້ນຂ້າພະເຈົ້າເລີຍ. ຂ້າພະເຈົ້າຕັ້ງໃຈວ່າຈະເຮັດສິ່ງທີ່ຖືກຕ້ອງ ໂດຍບໍ່ສົນໃຈວ່າຈະກະທົບຕໍ່ຕຳແໜ່ງຂອງຂ້າພະເຈົ້າແຕ່ຢ່າງໃດ. ຂ້າພະເຈົ້າປາຖະໜາທີ່ຈະຍອມຮັບອົງພຣະຜູ້ເປັນເຈົ້າຕໍ່ໜ້າມະນຸດ. ມົງກຸດເຈົ້າແຂວງ ແລະ ເຊື່ອຄຸມປະຈຳຕຳແໜ່ງບໍ່ມີຄ່າສຳລັບຂ້າພະເຈົ້າເມື່ອສົມທຽບກັບໄມ້ກາງແຂນຂອງພຣະເຢຊູຄຣິສ.” ເມື່ອເວົ້າຈົບ, ເພິ່ນຈຶ່ງລົງນາມໃນເອກະສານ. ເຈົ້າແຂວງອີກຄົນໜຶ່ງກ່າວໃນຂະນະທີ່ຈັບປາກກາຂຶ້ນມາວ່າ: “ຖ້າຈຳເປັນເພື່ອຖວາຍກຽດແດ່ພຣະເຢຊູຄຣິສເຈົ້າຂອງຂ້າພະເຈົ້າ, ຂ້າພະເຈົ້າພ້ອມແລ້ວ…ທີ່ຈະປະຖິ້ມຊັບສິນທັງໝົດ ແລະ ຊີວິດຂອງຕົນ…ຖ້າຕ້ອງເລືອກແລ້ວ ຂ້າພະເຈົ້າຍິນດີປະບ້ານເກີດເມືອງນອນໂດຍມີແຕ່ໄມ້ຄ້ອນເທົ້າຢູ່ໃນມື ແທນທີ່ຈະຮັບເອົາຄຳສອນອື່ນທີ່ບໍ່ແມ່ນຫຼັກຂໍ້ເຊື່ອໃນຄຳປະກາດນີ້.” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 6). ນີ້ແຫຼະຄືຄວາມເຊື່ອ ແລະ ຄວາມກ້າຫານທີ່ຄົນຂອງພຣະເຈົ້າມີຢູ່ໃນຄາວນັ້ນ. {GC 206.2}

## {GC 207.1}

ເວລາທີ່ກໍານົດໄວ້ກໍມາເຖິງທີ່ຈະຕ້ອງລາຍງານຕົວຕໍ່ໜ້າຈັກກະພັດ. ໃນເວລານັ້ນ ຈັກກະພັດຊານສ໌ທີ 5 ນັ່ງຢູ່ເທິງບັນລັງ ອ້ອມຮອບໄປດ້ວຍພວກເຈົ້າແຂວງ ແລະ ບັນດາຂຸນນາງ. ເມື່ອພວກຝ່າຍການປະຕິຮູບເຂົ້າໄປກໍມີການອ່ານຖະແຫຼງການຫຼັກຂໍ້ເຊື່ອຂອງພວກເຂົາ. ໃນກອງປະຊຸມທີ່ຊົງກຽດນັ້ນ ມີການຊີ້ແຈງຄວາມຈິງແຫ່ງຂ່າວປະເສີດ ແລະ ຄວາມຜິດຂອງຄຣິສຕະຈັກຝ່າຍສັນຕະປາປາ. ສົມຄວນແລ້ວທີ່ມື້ນັ້ນໄດ້ຖືກຂະໜານນາມວ່າເປັນ “ວັນທີ່ຍິ່ງໃຫຍ່ທີ່ສຸດໃນປະຫວັດສາດການປະຕິຮູບສາສະໜາ ແລະ ເປັນວັນທີ່ມີສະຫງ່າຣາສີທີ່ສຸດວັນໜຶ່ງໃນປະຫວັດສາດຂອງຄຣິສຕະຈັກ ແລະ ຂອງມະນຸດສະໂລກ.” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 7). {GC 207.1}

## {GC 207.2}

ເວລາຜ່ານໄປບໍ່ຮອດ 15 ປີ ຕັ້ງແຕ່ລູເທີຜູ້ເປັນບາດຫຼວງແຫ່ງເມືອງວິດເທັນເບີກໄດ້ຢືນຄົນດຽວຕໍ່ໜ້າສະພາແຫ່ງຊາດທີ່ເມືອງເວີມ. ບັດນີ້ຜູ້ທີ່ມາຢືນແທນທີ່ເພິ່ນແມ່ນພວກທີ່ມີກຽດຕິຍົດສັກສີ ແລະ ເປັນເຈົ້າແຂວງທີ່ມີອຳນາດຫຼາຍທີ່ສຸດໃນອານາຈັກ. ລູເທີຖືກຫ້າມບໍ່ໃຫ້ໄປເມືອງອອກເບີກ, ແຕ່ເພິ່ນສາມາດຮ່ວມປະຊຸມຜ່ານຖ້ອຍຄຳ ແລະ ຄຳອະທິຖານຂອງເພິ່ນ. ເພິ່ນຂຽນວ່າ: “ຂ້າພະເຈົ້າດີໃຈຫຼາຍທີ່ມີຊີວິດຢູ່ຈົນເຖິງຊົ່ວໂມງນີ້ ເມື່ອພຣະຄຣິສໄດ້ຮັບການເຊີດຊູໂດຍຜູ້ທີ່ຊົງກຽດເຊັ່ນນີ້ ແລະ ໃນທີ່ປະຊຸມອັນສູງສັກ.” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 7) ພຣະຄຳພີຈຶ່ງສຳເລັດຕາມທີ່ຂຽນໄວ້ວ່າ: “ຂ້ານ້ອຍຈະປະກາດຂໍ້ຄຳສັ່ງແກ່ກະສັດ ແລະຈະບໍ່ອັບອາຍຢ່າງໃດທັງສິ້ນ.” (ເພງສັນລະເສີນ 119:46). {GC 207.2}

## {GC 208.1}

ໃນສະໄໝຂອງອາຈານໂປໂລ, ຂ່າວປະເສີດໄດ້ຮັບການປະກາດຕໍ່ໜ້າຄົນເຊື້ອເຈົ້າ ແລະ ຕໍ່ໜ້າພວກຂຸນນາງໃນນະຄອນຫຼວງໂຣມຜ່ານການຕິດຄຸກຂອງເພິ່ນ. ໃນສະໄໝປະຕິຮູບຄັ້ງໃຫຍ່ກໍເຊັ່ນກັນ, ສິ່ງທີ່ຈັກກະພັດຫ້າມບໍ່ໃຫ້ເທສະໜາປະກາດໃນໂບດກໍຖືກປະກາດໃນຣາຊວັງ; ສິ່ງທີ່ຫຼາຍຄົນຖືວ່າບໍ່ເໝາະສົມແມ່ນແຕ່ຈະໃຫ້ຜູ້ຮັບໃຊ້ຟັງ, ພວກເຈົ້ານາຍໃນຣາຊອານາຈັກກໍໄດ້ຍິນດ້ວຍຄວາມປະຫລາດໃຈ. ມີກະສັດ ແລະ ພວກຂຸນນາງເປັນຜູ້ຟັງ, ພວກເຈົ້າແຂວງກໍເປັນຜູ້ປະກາດ ແລະ ຄຳເທດສະໜາແມ່ນຄວາມຈິງອັນສູງສົ່ງຂອງພຣະເຈົ້າ.ມີນັກຂຽນຄົນໜຶ່ງກ່າວວ່າ, “ຕັ້ງແຕ່ຍຸກອັກຄະສາວົກ ບໍ່ເຄີຍມີວຽກງານທີ່ສຳຄັນກວ່າ ຫຼື ການປະກາດຫຼັກຂໍ້ເຊື່ອທີ່ຍິ່ງໃຫຍ່ກວ່ານີ້.” (ໂດບິນເຍ, ເຫຼັ້ມ 14, ບົດ 7). {GC 208.1}

## {GC 208.2}

ມີເຈົ້າຄະນະກາໂຕລິກກ່າວວ່າ, “ທຸກສິ່ງທີ່ພວກຝ່າຍລູເທີເວົ້ານັ້ນແມ່ນຄວາມຈິງ; ພວກເຮົາບໍ່ສາມາດປະຕິເສດມັນໄດ້.” ມີອີກຄົນໜຶ່ງຖານ ດຣ. ເອັກວ່າ “ທ່ານສາມາດໃຊ້ຫຼັກການໂຕ້ແຍ້ງກັບຄຳປະກາດຫຼັກຂໍ້ເຊື່ອຂອງພວກເຈົ້າແຂວງກັບຜູ້ທີ່ຢູ່ຝ່າຍຂອງເພິ່ນໄດ້ບໍ?” ດຣ. ເອັກຕອບວ່າ: “ຖ້າຈະອາໄສແຕ່ຄຳຂຽນຂອງພວກອັກຄະສາວົກ ແລະ ພວກຜູ້ເຜີຍພຣະທຳໃນພຣະຄຳພີກໍບໍ່ສາມາດໂຕ້ແຍ້ງໄດ້. ແຕ່ຖ້າອາໄສງານຂຽນຂອງຄຣິສຕຽນບູຮານ ແລະ ມະຕິຂອງປະຊຸມນັກສາສະໜາສາດກໍສາມາດໂຕ້ແຍ້ງໄດ້.” ຜູ້ຖາມຈຶ່ງອອກຄວາມເຫັນວ່າ, “ຂ້ອຍເຂົ້າໃຈແລ້ວ. ຕາມທີ່ທ່ານກ່າວມານີ້, ພວກຂອງລູເທີເຊື່ອຕາມພຣະຄຳພີ,ໃນຂະນະທີ່ພວກເຮົາຢູ່ນອກຄຳສອນຂອງພຣະຄຳພີ.” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 8). {GC 208.2}

## {GC 208.3}

ມີເຈົ້າແຂວງ ແລະ ຂຸນນາງຄົນອື່ນໃນເຢຍລະມັນກັບໃຈເຊື່ອຕາມຄຳສອນຂອງຝ່າຍປະຕິຮູບ. ຈັກກະພັດເອງກໍປະກາດວ່າຄຳສອນຂອງຝ່າຍໂປຣແຕັສຕັງເປັນຄວາມຈິງ. ຄຳປະກາດຫຼັກຂໍ້ເຊື່ອຖືກແປອອກເປັນຫຼາຍພາສາ ແລະ ຖືກແຜ່ກະຈາຍໄປທົ່ວເອີຣົບ. ໃນຍຸກສະໄໝຕ່າງໆ ຫຼັງຈາກນັ້ນກໍມີຫຼາຍລ້ານຄົນຮັບເອົາຫຼັກຂໍ້ເຊື່ອດັ່ງກ່າວມາເປັນຫຼັກຂໍ້ເຊື່ອຂອງຕົນ. {GC 208.3}

## {GC 208.4}

ຜູ້ຮັບໃຊ້ທີ່ສັດຊື່ຂອງພຣະເຈົ້າບໍ່ໄດ້ເຮັດວຽກຕາມລຳພັງ. ເຖິງແມ່ນວ່າ “ເຫຼົ່າວິນຍານທີ່ມີອຳນາດໃນອາກາດສະຖານ” ຮວມຕົວຕໍ່ສູ້ພວກເພິ່ນກໍຕາມ (ເອເຟໂຊ 6:12), ແຕ່ອົງພຣະຜູ້ເປັນເຈົ້າບໍ່ໄດ້ປະຖິ້ມຄົນຂອງພຣະອົງ. ຖ້າຫາກວ່າຕາຈິດວິນຍານໄດ້ເປີດຂຶ້ນ, ພວກເຂົາຄົງໄດ້ເຫັນຫຼັກຖານທີ່ຊັດເຈນວ່າພຣະເຈົ້າສະຖິດຢູ່ນຳ ແລະ ຊົງຊ່ວຍເຫຼືອເໝືອນທີ່ພຣະອົງຊົງຊ່ວຍຜູ້ເຜີຍພຣະທຳໃນສະໄໝບູຮານ. ເມື່ອຄົນໃຊ້ຂອງເອລີຊາຊີ້ໃຫ້ນາຍເບິ່ງກອງທັບສັດຕູທີ່ອ້ອມຮອບພວກເຂົາຈົນບໍ່ມີທາງຈະໜີລອດໄປໄດ້, ຜູ້ເຜີຍພຣະທຳໄດ້ອະທິຖານວ່າ: “ຂໍພຣະອົງເປີດຕາຄົນຮັບໃຊ້ຂອງຂ້ານ້ອຍຄົນນີ້ໃຫ້ເຫັນກຳລັງຝ່າຍເຮົາແດ່ທ້ອນ.” (2 ກະສັດ 6:17).ແລ້ວລາວກໍໄດ້ເຫັນພູເຂົາເຕັມໄປດ້ວຍລົດຮົບ ແລະ ມ້າໄຟ ຄືກອງທັບແຫ່ງສະຫວັນທີ່ມາປົກປ້ອງຜູ້ຮັບໃຊ້ຂອງພຣະເຈົ້າ. ເຊັ່ນດຽວກັນ, ທູດສະຫວັນໄດ້ປົກປ້ອງຜູ້ຮັບໃຊ້ຂອງພຣະອົງໃນສະໄໝປະຕິຮູບສາສະໜາຄັ້ງໃຫຍ່ນັ້ນ. {GC 208.4}

## {GC 209.1}

ໜຶ່ງໃນຫຼັກການທີ່ລູເທີຢຶດຖືໄວ້ຢ່າງແໜ້ນໜາທີ່ສຸດ ຄືການທີ່ບໍ່ຄວນເພິ່ງພາຄວາມຊ່ວຍເຫຼືອຈາກອຳນາດລັດເພື່ອສະໜັບສະໜູນຂະບວນການປະຕິຮູບ ແລະ ບໍ່ຄວນໃຊ້ອາວຸດໃນການປົກປ້ອງຂະບວນການດັ່ງກ່າວ.ເພິ່ນມີຄວາມຊົມຊື່ນຍິນດີທີ່ພວກເຈົ້າແຂວງ ແລະ ພວກຂຸນນາງໄດ້ຮັບເອົາຂ່າວປະເສີດຢ່າງເປີດເຜີຍ, ແຕ່ເມື່ອພວກເຂົາປະກາດວ່າ ຈະຮວມຕົວກັນເປັນສັນນິບາດເພື່ອປົກປ້ອງຂ່າວປະເສີດ, ເພິ່ນກ່າວວ່າ: “ຄຳສອນຂອງຂ່າວປະເສີດຄວນໄດ້ຮັບການປົກປ້ອງໂດຍ*ພຣະເຈົ້າພຽງຜູ້ດຽວ*…ມະນຸດເຂົ້າໄປແຊກແຊງໜ້ອຍເທົ່າໃດ ຄວາມຊ່ວຍເຫຼືອຂອງພຣະເຈົ້າກໍຈະຍິ່ງໂດດເດັນຫຼາຍຂຶ້ນເທົ່ານັ້ນ. ເພິ່ນເຫັນວ່າ, ຂໍ້ສະເໜີເລື່ອງມາດຕະການດ້ານການເມືອງກໍເກີດຈາກຄວາມຢ້ານກົວ ແລະ ການບໍ່ໄວ້ວາງໃຈ ເຊິ່ງເປັນທ່າທີທີ່ບໍ່ສົມຄວນ ແລະ ເປັນຄວາມບາບ.” (ໂດບິນເຍ, ເຫຼັ້ມ 10, ບົດ 14). {GC 209.1}

## {GC 209.2}

ເມື່ອພວກສັດຕູທີ່ມີອຳນາດໄດ້ຮວມຕົວກັນເພື່ອທຳລາຍຂະບວນການປະຕິຮູບ ແລະ ເບິ່ງຄືວ່າດາບຂອງສັດຕູນັບພັນນັບໝື່ນກຳລັງພ້ອມທີ່ຈະຖືກຊັກອອກຕໍ່ສູ້ຂະບວນການດັ່ງກ່າວ, ລູເທີໄດ້ຂຽນວ່າ: “ຊາຕານກຳລັງສະແດງຄວາມໂກດຮ້າຍຂອງມັນ, ພວກສັນຕະປາປາທີ່ຂາດສິນທຳກຳລັງວາງແຜນອຸບາຍ ແລະ ສົງຄາມກຳລັງກໍ່ຕົວຂຶ້ນເພື່ອຕໍ່ສູ້ພວກເຮົາ. ຈົ່ງຊັກຊວນພີ່ນ້ອງທັງຫຼາຍໃຫ້ຕໍ່ສູ້ຢ່າງກ້າຫານຕໍ່ໜ້າບັນລັງຂອງອົງພຣະຜູ້ເປັນເຈົ້າດ້ວຍຄວາມເຊື່ອ ແລະ ການອະທິຖານ ເພື່ອວ່າພຣະວິນຍານຂອງພຣະເຈົ້າຈະຊະນະໃຈພວກສັດຕູໃຫ້ສະຫງົບລົງ. ສິ່ງທີ່ພວກເຮົາຕ້ອງການຫຼາຍທີ່ສຸດ ແລະ ວຽກງານຂອງພວກເຮົາທີ່ສຳຄັນທີ່ສຸດແມ່ນການອະທິຖານ. ຈົ່ງບອກໃຫ້ພີ່ນ້ອງຮູ້ວ່າຄົມດາບວາງຢູ່ທີ່ຄໍແລ້ວ ຊາຕານຈ້ອງທຳລາຍຢູ່ແລ້ວ ສະນັ້ນຈົ່ງໃຫ້ພີ່ນ້ອງອະທິຖານ.” (ໂດບິນເຍ, ເຫຼັ້ມ 10, ບົດ 14). {GC 209.2}

## {GC 209.3}

ຕໍ່ມາອີກຄັ້ງໜຶ່ງ ລູເທີໄດ້ກ່າວເຖິງແຜນການຕັ້ງສັນນິບາດຂອງພວກເຈົ້າແຂວງວ່າ ອາວຸດດຽວທີ່ຄວນໃຊ້ໃນການຕໍ່ສູ້ນີ້ແມ່ນພຣະຄຳພີ ອັນເປັນ “ດາບຂອງພຣະວິນຍານ.” ເພິ່ນຂຽນເຖິງເຈົ້າແຂວງແຊັກຊັນນີວ່າ: “ອິ່ງໃສ່ໃຈສຳນຶກຜິດຊອບແລ້ວ ພວກເຮົາບໍ່ສາມາດເຫັນດີກັບການຕັ້ງສັນນິບາດດັ່ງກ່າວ. ພວກເຮົາຍິນດີຕາຍສິບເທື່ອແທນທີ່ຈະເຫັນຂ່າວປະເສີດເປັນເຫດທຳລາຍຄົນອື່ນຈົນຕ້ອງເສີຍເລືອດແມ່ນແຕ່ຢອດດຽວ. ທ່າທີຂອງພວກເຮົາແມ່ນລູກແກະທີ່ກຽມໄວ້ໃຫ້ຖືກຂ້າ. ພວກເຮົາຕ້ອງຮັບໄມ້ກາງແຂນຂອງພຣະຄຣິສແລ້ວແບກຕໍ່ໄປ. ຂໍຢ່າໃຫ້((ໄດ້))ທ່ານຮູ້ສຶກຢ້ານກົວ. ພວກເຮົາຈະມີຄວາມສຳເລັດຜ່ານການອະທິຖານຫຼາຍກວ່າສັດຕູທັງປວງຈະໄດ້ດ້ວຍການໂອ້ອວດຂອງພວກເຂົາ. ຂໍພຽງແຕ່ຢ່າໃຫ້ມືຂອງທ່ານເປິເປື້ອນດ້ວຍເລືອດຂອງພີ່ນ້ອງຂອງທ່ານເອງ. ຖ້າຈັກກະພັດອອກຄຳສັ່ງໃຫ້ພວກເຮົາຕ້ອງໄປລາຍງານຕົວທີ່ສານຂອງເພິ່ນ ພວກເຮົາພ້ອມທີ່ຈະໄປ.ທ່ານບໍ່ສາມາດປົກປ້ອງຄວາມເຊື່ອຂອງພວກເຮົາໄດ້, (((ແຕ່ໃຫ້ທຸກຄົນສ່ຽງອັນຕະລາຍທີ່ຈະເຊື່ອດ້ວຍຕົນເອງ))).” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 1). {GC 209.3}

## {GC 210.1}

### ການເຝົ້າອະທິຖານຕາມລຳພັງ

ອຳນາດທີ່ເຮັດໃຫ້ໂລກສະເທືອນສະທ້ານໃນສະໄໝປະຕິຮູບສາສະໜາຄັ້ງຍິ່ງໃຫຍ່ນັ້ນມາຈາກການເຝົ້າອະທິຖານຕາມລຳພັງ. ຜູ້ຮັບໃຊ້ຂອງພຣະເຈົ້າໃນຍຸກນັ້ນໄດ້ຢຶດໝັ້ນໃນພຣະສັນຍາຂອງພຣະອົງດ້ວຍຈິດໃຈທີ່ບໍຣິສຸດ ແລະ ຄວາມສະຫງົບໃຈ(ປະໜຶ່ງ/ສະເໝືອນ)ວ່າໄດ້ຢືນຢູ່ເທິງສິລາໝັ້ນຄົງ. ໃນລະຫວ່າງການຕໍ່ສູ້ທີ່ເມືອງອອກເບີກ, “ບໍ່ມີມື້ໃດທີ່ລູເທີບໍ່ໄດ້ອຸທິດເວລາຢ່າງໜ້ອຍສາມຊົ່ວໂມງເພື່ອການອະທິຖານ ໂດຍທີ່ຊົ່ວໂມງເຫຼົ່ານັ້ນຖືກເລືອກຈາກຊ່ວງເວລາທີ່ມີຄວາມເໝາະສົມກັບການສຶກສາຫຼາຍທີ່ສຸດ.” ມີຄົນແອບໄດ້ຍິນເພິ່ນອະທິຖານຢູ່ໃນຫ້ອງນອນຂອງເພິ່ນ ໂດຍທີ່ເພິ່ນທູນວິງວອນດ້ວຍໃຈຮ້ອນຮົນ “ດ້ວຍຄວາມຮັກ, ຄວາມຢຳເກງ ແລະ ຄວາມຫວັງເໝືອນຄົນສົນທະນາກັບຄົນໃກ້ຊິດ.” ລູເທີອະທິຖານວ່າ: “ພຣະບິດາເຈົ້າຂາ,ຂ້ານ້ອຍຮູ້ວ່າພຣະອົງເປັນພຣະບິດາຂອງໝູ່ຂ້ານ້ອຍ ແລະ ຮູ້ວ່າພຣະອົງຈະເຮັດໃຫ້ຄົນທີ່ຂ່ມເຫັງລູກໆຂອງພຣະອົງຕ້ອງແຕກກະຈັດກະຈາຍໄປ ເພາະພຣະອົງເອງກໍຢູ່ໃນອັນຕະລາຍກັບໝູ່ຂ້ານ້ອຍ. ເຫດການທັງໝົດເປັນຂອງພຣະອົງ; ທີ່ໝູ່ຂ້ານ້ອຍລົງມືອເຮັດນັ້ນກໍຍ້ອນການຊຸກຍູ້ຂອງພຣະອົງ. ພຣະບິດາເຈົ້າຂາ, ຂໍໃຫ້ພຣະອົງຊົງປົກປ້ອງໝູ້ຂ້ານ້ອຍແດ່ທ້ອນ!” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 6). {GC 210.1}

## {GC 210.2}

ລູເທີຂຽນເຖິງເມລັງໂທນທີ່ຈິດໃຈເຕັມໄປດ້ວຍຄວາມທຸກ ແລະ ຄວາມຢ້ານກົວວ່າ: “ພຣະຄຸນ ແລະ ສັນຕິສຸກຢູ່ໃນພຣະຄຣິສ; ຂໍເວົ້າອີກຄັ້ງໜຶ່ງວ່າ ສິ່ງເຫຼົ່ານີ້ຢູ່ໃນພຣະຄຣິສ ແລະ ບໍ່ໄດ້ຢູ່ໃນໂລກນີ້. ອາແມນ! ຂ້ອຍກຽດຊັງຫຼາຍທີ່ສຸດທີ່ເຈົ້າກັງວົນຢູ່ຕະຫຼອດເວລາ. ຖ້າພາລະກິດຂອງພວກເຮົາບໍ່ຖືກຕ້ອງກໍຈົ່ງປະມັນຖິ້ມສາ; ແຕ່ຖ້າມັນຖືກຕ້ອງແລ້ວເປັນຫຍັງຈຶ່ງດູໝິ່ນພຣະສັນຍາຂອງພຣະອົງທີ່ສັ່ງໃຫ້ເຮົານອນຫຼັບໂດຍບໍ່ຢ້ານກົວ?…ພຣະຄຣິສຈະຊົງຊ່ວຍພັນທະກິດແຫ່ງຄວາມຍຸຕິທຳ ແລະ ຄວາມຈິງຢ່າງແນ່ນອນ. ພຣະອົງຊົງພຣະຊົນຢູ່, ພຣະອົງຊົງຄອບຄອງຢູ່, ພວກເຮົາຈະຢ້ານສິ່ງໃດ?” (ອ້າງອີງຈາກທີ່ດຽວກັນ, ເຫຼັ້ມ 14, ບົດ 6). {GC 210.2}

## {GC 210.3}

ພຣະເຈົ້າຊົງຮັບຟັງສຽງຮ້ອງຂໍຂອງຜູ້ຮັບໃຊ້ຂອງພຣະອົງ. ພຣະອົງປະທານພຣະຄຸນໃຫ້ແກ່ພວກເຈົ້າແຂວງ ແລະ ພວກສາສະໜາຈານ, ແລະຊົງເສີມກຳລັງໃຫ້ພວກເຂົາສາມາດປົກປ້ອງຄວາມຈິງຈາກການຖືກຕໍ່ຕ້ານຈາກອຳນາດມືດຂອງໂລກນີ້. ອົງພຣະຜູ້ເປັນເຈົ້າຊົງກ່າວວ່າ: “ເບິ່ງແມ! ເຮົາວາງຫີນກ້ອນໜຶ່ງລົງໃນເມືອງຊີໂອນ ເປັນຫີນເສົາເອກອັນປະເສີດ ຜູ້ທີ່ວາງໃຈໃນຫີນນັ້ນກໍຈະບໍ່ໄດ້ຮັບຄວາມອັບອາຍຈັກເທື່ອ.” (1 ເປໂຕ 2:6). ພວກນັກປະຕິຮູບຝ່າຍໂປຣແຕັສຕັງໄດ້ກໍ່ສ້າງຢູ່ເທິງພຣະຄຣິສ, ປະຕູນະຣົກຈຶ່ງບໍ່ສາມາດເອົາຊະນະພວກເຂົາໄດ້. {GC 210.3}
