---
chapter:
  number: 15
  title:
    lo: ພຣະຄຳພີ ແລະ ການປະຕິວັດຝຣັ່ງ
    en: The Bible and The French Revolution
---

## {GC 265.1}

### ຜົນຮ້າຍຂອງການປະຕິເສດພຣະຄຳ

ການປະຕິຮູບຄັ້ງຍິ່ງໃຫຍ່ໃນສະຕະວັດທີ 16 ໄດ້ນໍາສະເໜີພຣະຄໍາພີທີ່ເປີດອອກໃຫ້ປະຊາຊົນ; ຂະບວນການປະຕິຮູບນັ້ນໄດ້ຊອກຫາທາງທີ່ຈະເຂົ້າເຖິງທຸກປະເທດຂອງເອີຣົບ.<!-- #segment-separator -->ບາງ​ປະ​ເທດ​ໄດ້​ຕ້ອນຮັບ​ຄຳສອນຂອງຝ່າຍປະຕິຮູບ​ດ້ວຍ​ຄວາມ​ດີ​ໃຈ ສະເໝືອນໜຶ່ງເປັນຂ່າວຈາກທູດ​ສະຫວັນ.<!-- #segment-separator -->ແຕ່ໃນປະເທດອື່ນລະບອບສັນຕະປາສາມາດກີດຂວາງສ່ວນໃຫຍ່ບໍ່ໃຫ້ຝ່າຍປະຕິຮູບເຂົ້າໄປໄດ້, ສະນັ້ນແສງສະຫວ່າງຈາກພຣະຄຳພີທີ່ມີພະລັງໃນການພັດທະນາມະນຸດກໍຖືກກີດກັນເກືອບທັງໝົດ.<!-- #segment-separator -->ມີປະເທດໜຶ່ງທີ່ແສງສະຫວ່າງສ່ອງເຂົ້າໄປແລ້ວ ແຕ່ຄວາມມືດບໍ່ຍອມຮັບ.<!-- #segment-separator -->ຄວາມຈິງ ແລະຄວາມເທັດຕໍ່ສູ້ກັນຢ່າງຕໍ່ເນື່ອງຫຼາຍສັດຕະວັດ.<!-- #segment-separator -->ໃນ​ທີ່​ສຸດ, ຝ່າຍຄວາມ​ຊົ່ວ​​ຊະນະ ແລະ ຄວາມ​ຈິງ​ຂອງ​ສະຫວັນ​​ຖືກ​ຂັບ​ໄລ່​ອອກ.<!-- #segment-separator --> “ການຕັດສິນລົງໂທດເປັນດັ່ງນີ້: ຄືວ່າຄວາມສະຫວ່າງໄດ້ເຂົ້າມາໃນໂລກ ແຕ່ມະນຸດໄດ້ຮັກຄວາມມືດຫຼາຍກວ່າຄວາມສະຫວ່າງ.” (ໂຢຮັນ 3:19).<!-- #segment-separator -->ປະ​ເທດ​ນັ້ນ​ໄດ້​ຖືກ​ປະ​ໄວ້​ໃຫ້ເກັບ​ກ່ຽວ​ຜົນ​ຈາກແນວທາງທີ່ມັນເລືອກ​.<!-- #segment-separator -->ການຍັບຍັ້ງຂອງພຣະວິນຍານບໍຣິສຸດຖືກຖອນຄືນຈາກປະຊາຊົນທີ່ໝິ່ນປະໝາດຂອງປະທານແຫ່ງພຣະຄຸນຂອງພຣະອົງ.<!-- #segment-separator -->ຄວາມຊົ່ວຮ້າຍຖືກປ່ອຍປະໃຫ້ງອກຂຶ້ນຈົນເປັນຄວາມຊົ່ວທີ່ສົມບູນ.<!-- #segment-separator -->ແລ້ວມະນຸດສະໂລກ​ທັງ​ປວງ​ໄດ້​ເຫັນ​ໝາກ​ຜົນ​ແຫ່ງ​ການ​ຈົ່ງໃຈປະ​ຕິ​ເສດ​ຄວາມ​ສະ​ຫວ່າງ. {GC 265.1}

## {GC 265.2}

ສົງຄາມຕໍ່ຕ້ານພຣະຄໍາພີດໍາເນີນໄປໃນປະເທດຝຣັ່ງຕໍ່ເນື່ອງກັນຫຼາຍສັດຕະວັດ ແລະ ສິ້ນສຸດລົງໃນການປະຕິວັດຝຣັ່ງ.<!-- #segment-separator -->ເຫດການອັນຮ້າຍແຮງນັ້ນແມ່ນຜົນໂດຍກົງຂອງການ(ສະກັດກັ້ນ/ປາບປາມ)ພຣະຄໍາພີຂອງຄຣິສຕະຈັກໂຣມ.<!-- #segment-separator -->ມັນເປັນຕົວຢ່າງເຖິງຜົນຂອງນະໂຍບາຍຂອງລະບອບສັນຕະປາປາທີ່ເດັ່ນຊັດທີ່ສຸດເທົ່າທີ່ມະນຸດເຄີຍໄດ້ເຫັນ; ຄືເປັນຕົວຢ່າງໃຫ້ເຫັນວ່າຄຳສອນຂອງຄຣິສຕະຈັກໂຣມທີ່ສອນກັນມາຕະຫຼອດພັນກວ່າປີນັ້ນນຳໄປສູ່ສິ່ງໃດແດ່. {GC 265.2}

## {GC 266.1}

### ສອງພະຍານນຸ່ງຜ້າກະສອບ 1260 ປີ

ການປາບປາມພຣະຄໍາພີໃນຊ່ວງທີ່ລະບອບສັນຕະປາປາຄອງອຳນາດນັ້ນ ໄດ້ຮັບການທຳນວາຍໄວ້ລ່ວງໜ້າໂດຍພວກຜູ້ເຜຍພຣະທຳ; ສ່ວນໂຢຮັນໄດ້ຊີ້​ບອກໃນພຣະທຳພຣະນິມິດໃຫ້ເຫັນ​ຜົນອັນຮ້າຍ​ແຮງ​ທີ່​ປະ​ເທດ​ຝຣັ່ງໂດຍສະເພາະຈະໄດ້ຮັບຈາກ​ການ​ຄອບ​ຄອງ​ຂອງ “ຜູ້ຊົ່ວຮ້າຍ.” (2 ເທສະໂລນິກ 2:3). {GC 266.1}

## {GC 266.2}

ທູດສະຫວັນ​ຂອງ​ພຣະ​ຜູ້​ເປັນ​ເຈົ້າ​ໄດ້​ກ່າວ​ວ່າ:<!-- #segment-separator --> “ພວກບໍ່ນັບຖືພຣະເຈົ້າ…ຈະຢຽບຢ້ຳນະຄອນສັກສິດເປັນເວລາ 42 ເດືອນ.<!-- #segment-separator -->ເຮົາຈະໃຊ້ພະຍານທັງສອງຊອງເຮົາມາ ພວກເຂົາຈະນຸ່ງເສື້ອທີ່ເຮັດດ້ວຍຜ້າກະສອບເຂົ້າ ແລະ ຈະປະກາດຖ້ອຍຄຳຂອງພຣະເຈົ້າໃນລະຫວ່າງ 1,260 ວັນ….<!-- #segment-separator -->ເມື່ອພະຍານທັງສອງສິ້ນສຸດການປະກາດພຣະທຳຂອງພຣະເຈົ້າແລ້ວ ຈະມີສັດຮ້າຍອອກມາຈາກເຫວເລິກ ແລະ ຈະຕໍ່ສູ້ພວກເພິ່ນ. ສັດຮ້າຍນັ້ນຈະຊະນະພວກເພິ່ນ ແລະ ຂ້າພວກເພິ່ນເສຍ.<!-- #segment-separator -->ສົບຂອງທ່ານທັງສອງຈະຢູ່ເທິງຖະໜົນຂອງມະຫານະຄອນ ບ່ອນທີ່ອົງພຣະຜູ້ເປັນເຈົ້າຂອງພວກເພິ່ນໄດ້ຖືກຄຶງໄວ້ທີ່ໄມ້ກາງແຂນ. ຊື່ອັນເປັນສັນຍາລັກຂອງນະຄອນນີ້ ແມ່ນເມືອງໂຊໂດມ ແລະ ເມືອງເອຢິບ….<!-- #segment-separator -->ຄົນທົ່ວໂລກ ຕ່າງກໍຈະດີໃຈທີ່ພະຍານທັງສອງນີ້ຕາຍໄປແລ້ວ ພວກເຂົາຈະສະເຫຼີມສະຫຼອງ ແລະ ສົ່ງຂອງຂວັນໃຫ້ກັນແລະກັນ ເພາະຜູ້ປະກາດພຣະທຳທັງສອງນີ້ໄດ້ນຳຄວາມທົນທຸກຢ່າງໜັກມາສູ່ມະນຸດທັງຫຼາຍ.<!-- #segment-separator -->ຫຼັງຈາກ 3 ວັນເຄິ່ງຜ່ານໄປແລ້ວ ລົມຫາຍທີ່ມີຊີວິດມາຈາກພຣະເຈົ້າ ກໍໄດ້ເຂົ້າໄປໃນສົບຂອງພວກເພິ່ນ ແລະ ທັງສອງໄດ້ລຸກຂຶ້ນ ແລະ ທຸກຄົນທີ່ໄດ້ເຫັນພວກເພິ່ນຕ່າງກໍຕົກໃນຢ້ານກົວຢ່າງໃຫຍ່ຫຼວງ.” (ພຣະນິມິດ 11:2–11). {GC 266.2}

## {GC 266.3}

ໄລຍະ​ເວລາ​ທີ່​ກ່າວ​ມາ​ນີ້ຄື “42 ​ເດືອນ,” ແລະ “1,260 ວັນ”, ແມ່ນ​ໄລຍະເວລາດຽວກັນ, ຄືເວລາ​ເຊິ່ງກຸ່ມຄົນທີ່ເຊື່ອໃນພຣະຄຣິສຈະຕ້ອງຖືກ​ຂົ່ມເຫັງ​ຈາກຄຣິສຕະຈັກໂຣມ.<!-- #segment-separator -->1260 ປີແຫ່ງການປົກຄອງຂອງລະບອບສັນຕະປາປາເລີ່ມຕົ້ນໃນ ຄ.ສ. 538, ສະນັ້ນກໍຕ້ອງສິ້ນສຸດໃນ ຄ.ສ.1798.<!-- #segment-separator -->ໃນ​ເວ​ລາ​ນັ້ນ​​ກອງ​ທັບ​ປະເທດຝຣັ່ງ​ໄດ້​ເຂົ້າ​ໄປ​ໃນນະຄອນໂຣມ ຈັບສັນ​ຕະ​ປາ​ປາໃຫ້ເປັນຊະເລີຍ ແລະ ເພິ່ນກໍ​ເສຍ​ຊີ​ວິດ​ໃນຕ່າງແດນ.<!-- #segment-separator -->​ເຖິງ​ແມ່ນ​ວ່າ​ມີການເລືອກສັນຕະປາປາ​ອົງ​ໃໝ່​ກໍຕາມ, ຕັ້ງແຕ່ນັ້ນມາລະບອບສັນຕະປາປາບໍ່ເຄີຍມີອຳນາດເໝືອນໃນສະໄໝກ່ອນ. {GC 266.3}

## {GC 266.4}

ການຂົ່ມເຫັງຄຣິສຕະຈັກບໍ່ໄດ້ສືບຕໍ່ຕະຫຼອດໄລຍະເວລາ 1260 ປີທັງໝົດ.<!-- #segment-separator -->ພຣະ​ເຈົ້າຊົງ​ເມດ​ຕາ​ໄພ່ພົນ​ຂອງ​ພຣະ​ອົງ​ໂດຍການຕັດ​ເວ​ລາແຫ່ງການ​ທົດ​ລອງ​ດ້ວຍໄຟ​ໃຫ້​ສັ້ນລົງ.<!-- #segment-separator -->ພຣະ​ຜູ້​ຊ່ວຍ​ໃຫ້​ລອດ​ຊົງທຳນວາຍເຖິງຄວາມທຸກຍາກລຳບາກທີ່ຈະເກີດຂຶ້ນກັບ​ຄຣິສຕະຈັກວ່າ:<!-- #segment-separator --> “ຖ້າພຣະເຈົ້າບໍ່ໄດ້ເຮັດໃຫ້ວັນເຫຼົ່ານັ້ນສັ້ນເຂົ້າແລ້ວ ກໍຈະບໍ່ມີມະນຸດຄົນໃດພົ້ນໄດ້, ແຕ່ເພື່ອເຫັນແກ່ປະຊາຊົນທີ່ພຣະອົງໄດ້ເລືອກໄວ້ນັ້ນ ພຣະເຈົ້າຈະເຮັດໃຫ້ວັນເຫຼົ່ານັ້ນສັ້ນເຂົ້າ.” (ມັດທາຍ 24:22).<!-- #segment-separator -->ແລ້ວຍ້ອນອິດທິພົນຂອງການປະຕິຮູບຄັ້ງໃຫຍ່ໃນສັດຕະວັດທີ່ 16, ການຂົ່ມເຫັງໄດ້ສິ້ນສຸດລົງກ່ອນປີ 1798. {GC 266.4}

## {GC 267.1}

ຜູ້ເຜີຍພຣະທຳກ່າວເຖິງ​ພະຍານສອງຄົນນັ້ນ​ຕື່ມ​ອີກ​ວ່າ:<!-- #segment-separator --> “ພະຍານທັງສອງໄດ້ແກ່ຕົ້ນກອກເທດສອງຕົ້ນ ແລະ ຄົນຕະກຽງຄຳສອງອັນ ເຊິ່ງຕັ້ງໄວ້ຢູ່ຕໍ່ໜ້າອົງພຣະຜູ້ເປັນເຈົ້າແຫ່ງແຜ່ນດິນໂລກ.”<!-- #segment-separator -->ສ່ວນຜູ້ປະພັນບົດເພງສັນລະເສີນໄດ້ຂຽນວ່າ: “ຖ້ອຍຄຳຂອງພຣະອົງເປັນແສງໂຄມນຳທາງໃຫ້ຂ້ານ້ອຍ ແລະ ແສງແຈ້ງສຳລັບທາງເດີນໃຫ້ຂ້ານ້ອຍ.” (ພຣະນິມິດ 11:4; ເພງສັນລະເສີນ 19:105).<!-- #segment-separator -->ພະຍານທັງສອງນັ້ນໝາຍເຖິງພຣະຄໍາພີເດີມ ແລະ ພຣະຄໍາພີໃໝ່.<!-- #segment-separator -->ທັງ 2 ພາຄນີ້ໄດ້​ເປັນ​ພະ​ຍານ​ທີ່​ສຳ​ຄັນ​ເຖິງ​ຕົ້ນ​ກຳ​ເນີດແຫ່ງກົດບັນຍັດຂອງພຣະເຈົ້າ, ທັງໄດ້ຢືນຢັນວ່າກົດບັນຍັດນັ້ນດຳລົງຢູ່ຢ່າງຖາວອນນິຣັນ.<!-- #segment-separator -->ທັງ​ສອງຍັງ​ເປັນ​ພະຍານ​ເຖິງ​ແຜນ​ການແຫ່ງ​ຄວາມ​ລອດ.<!-- #segment-separator -->ສັນຍາລັກ, ພິທີຖວາຍບູຊາ ແລະ ຄຳທຳນວາຍຂອງພຣະ​ຄຳ​ພີ​ເດີມ​ໄດ້ຊີ້​ໄປຂ້າງໜ້າເຖິງພຣະ​ຜູ້​ຊ່ວຍ​ໃຫ້​ລອດ​ທີ່​ຈະ​ສະ​ເດັດ​ມາ.<!-- #segment-separator -->ສ່ວນໜັງສືພຣະ​ກິດ​ຕິ​ຄຸນ ແລະ ຈົດໝາຍຕ່າງໆ ຂອງ​ພຣະ​ຄຳ​ພີ​ໃໝ່ໄດ້ບອກ​ເຖິງ​ພຣະ​ຜູ້​ຊ່ວຍ​ໃຫ້​ລອດທີ່​ສະ​ເດັດ​ມາ​ແລ້ວຕາມຄຳທຳນວາຍ ແລະ ຕົງກັບຄວາມໝາຍຂອງສັນຍາລັກຕ່າງໆ ທຸກປະການ. {GC 267.1}

## {GC 267.2}

“ພວກເຂົາຈະນຸ່ງເສື້ອທີ່ເຮັດດ້ວຍຜ້າກະສອບເຂົ້າ ແລະ ຈະປະກາດຖ້ອຍຄຳຂອງພຣະເຈົ້າໃນລະຫວ່າງ 1,260 ວັນ.”<!-- #segment-separator -->ໃນ​ໄລຍະ​ເວລານີ້ສ່ວນ​ຫຼາຍພຣະຄຳພີຍັງ​ຢູ່​ໃນ​ສະພາບ​ທີ່​ຄົນບໍ່ຮູ້ຫຼາຍ.<!-- #segment-separator -->ລະບອບສັນຕະປາປາພະຍາຍາມປິດບັງພຣະຄຳແຫ່ງຄວາມຈິງຈາກປະຊາຊົນ ແລະ ​ຕັ້ງ​ພະຍານເທັດ​ຕໍ່​ໜ້າ​ພວກ​ເຂົາ​ທີ່ຈະ​ຂັດ​ແຍ້ງ​ຄຳພະຍານຂອງພຣະຄຳພີ.<!-- #segment-separator -->ເມື່ອຄຣິສຕະຈັກຫ້າມການອ່ານພຣະຄຳພີ ແລະອຳນາດການປົກຄອງປະກາດວ່າພຣະຄຳພີເປັນສິ່ງຜິດກົດໝາຍ; ເມື່ອຄຳສອນຂອງພຣະຄຳພີຖືກບິດເປືອນ ໂດຍມີກຸ່ມຄົນ ແລະ ຜີມານພະຍາຍາມໃຊ້ເຮັດທຸກວິທີທາງເພື່ອບໍ່ໃຫ້ປະຊາຊົນສົນໃຈໃນພຣະຄຳ; ເມື່ອ​ຜູ້​ທີ່ມີໃຈ​ກ້າ​ປະກາດ​ຄວາມ​ຈິງ​ອັນ​ສັກສິດ​ຂອງພຣະຄຳພີ​ໄດ້ຖືກໄລ່​ລ່າ, ຖືກ​ທໍລະຍົດ, ​​ຖືກ​ທໍລະມານ, ຖືກຂັງໃນຄຸກມືດ ແລະ ຖືກຂ້າຍ້ອນຄວາມເຊື່ອ ຫຼື ຕ້ອງຫຼົບ​ໜີ​ໄປ​ຢູ່​ຕາມ​ພູ ແລະ ຕາມຖ້ຳ—ນັ້ນແຫຼະຄືເວລາທີ່ພະຍານທັງສອງປະກາດໂດຍການນຸ່ງ​ຜ້າ​ກະສອບ.<!-- #segment-separator -->ຢ່າງໃດກໍຕາມພະຍານທັງສອງນັ້ນຍັງຄົງປະການຢ່າງຕໍ່ເນື່ອງຕະຫຼອດໄລຍະເວລາ 1260 ປີ.<!-- #segment-separator -->ໃນຊ່ວງເວລາທີ່ມືດມົວທີ່ສຸດມີຄົນທີ່ສັດຊື່ທີ່ຮັກພຣະຄໍາຂອງພຣະເຈົ້າ ແລະ (ຫວງແຫນ)ທີ່ຈະຖວາຍກຽດແດ່ພຣະອົງ.<!-- #segment-separator -->ພຣະເຈົ້າປະທານໃຫ້ຜູ້​ຮັບ​ໃຊ້​ທີ່​ສັດ​ຊື່​ເຫຼົ່າ​ນີ້​ໄດ້​ຮັບ​ສະ​ຕິ​ປັນ​ຍາ, ຣິດທານຸພາບ ແລະ ສິດ​ອຳ​ນາດ​ເພື່ອ​ປະ​ກາດ​ຄວາມ​ຈິງ​ຂອງ​ພຣະ​ອົງຕະ​ຫຼອດ​ເວ​ລາ​ດັ່ງກ່າວ. {GC 267.2}

## {GC 268.1}

“ຖ້າ​ຜູ້​ໃດພະຍາຍາມເຮັດ​ຮ້າຍໃຫ້ພະຍານທັງສອງນັ້ນ ໄຟຈະ​ອອກມາ​ຈາກ​ປາກ​ຂອງ​ພວກ​ເພິ່ນ ແລະ ເຜົາຜານ​ສັດຕູ​ຂອງ​ພວກ​ເພິ່ນເສຍ. ຖ້າ​ຜູ້​ໃດທີ່ຢາກທຳຮ້າຍພວກເພິ່ນ ຜູ້ນັ້ນກໍຕ້ອງຕາຍຢ່າງນັ້ນ.” (ພຣະນິມິດ 11:5).<!-- #segment-separator -->ມະນຸດບໍ່​ສາ​ມາດ​ຢຽບ​ຍ່ຳ​ພຣະ​ຄຳ​ຂອງ​ພຣະ​ເຈົ້າໂດຍບໍ່ໄດ້ຮັບການລົງໂທດ.<!-- #segment-separator -->ຄວາມ​ໝາຍ​ຂອງ​ການ​ກ່າວ​ປະນາມ​ທີ່​ໜ້າ​ຢ້ານ​ກົວ​ນີ້​ແມ່ນ​ໄດ້ບັນທຶກໄວ້ໃນພຣະທຳພຣະນິມິດ​ບົດສຸດທ້າຍວ່າ:<!-- #segment-separator --> “ຝ່າຍຂ້າ​ພະ​ເຈົ້າຂໍເຕືອນທຸກຄົນທີ່ໄດ້ຍິນຄຳທຳນວາຍທັງຫຼາຍໃນໜັງສືມ້ວນນີ້ວ່າ, ‘ຖ້າຜູ້ໃດຈະເພິ່ນຂໍ້ຄວາມໃດໆ ໃສ່ໃນໜັງສືອມ້ວນນີ້ ພຣະເຈົ້າຈະເອົາໄພພິບັດທີ່ຂຽນໄວ້ໃນໜັງສືມ້ວນນີ້ເພີ່ມຕື່ມໃຫ້ແກ່ຜູ້ນັ້ນ. ຖ້າຜູ້ໃດຕັດຂໍ້ຄວາມໃດໜຶ່ງ ອອກຈາກຄຳທຳນວາຍໃນໜັງສືອມ້ວນນີ້ ພຣະເຈົ້າຈະຊົງຕັດສ່ວນແບ່ງຂອງຜູ້ນັ້ນອອກຈາກຕົ້ນໄມ້ແຫ່ງຊີວິດ ແລະ ແຫ່ງນະຄອນສັກສິດເຊິ່ງໄດ້ຂຽນໄວ້ໃນໜັງສືມ້ວນນີ້.’” (ພຣະນິມິດ 22:18, 19). {GC 268.1}

## {GC 268.2}

ດັ່ງນີ້ແຫຼະ​ພຣະ​ເຈົ້າ​ຊົງຕັກເຕືອນມະນຸດເພື່ອ​​ປ້ອງກັນບໍ່ໃຫ້​ຜູ້ໃດ​ປ່ຽນ​ແປງພຣະບັນຊາ ຫຼື ສິ່ງທີ່ພຣະອົງຊົງສຳແດງບໍ່ວ່າທາງໃດ ຫຼື ທາງໜຶ່ງ.<!-- #segment-separator -->ການປະນາມອັນໜັກແໜ້ນເຫຼົ່ານີ້ໃຊ້ໄດ້ກັບທຸກຄົນທີ່ໂນ້ມນ້າວຄົນອື່ນໃຫ້ຖືວ່າພຣະບັນຍັດຂອງພຣະເຈົ້າເປັນສິ່ງທີ່ບໍ່ສຳຄັນ.<!-- #segment-separator -->ຄຳເຕື້ອນດັ່ງກ່າວຄວນເຮັດໃຫຄົນ​ສັ່ນສະທ້ານຢ້ານ​ກົວທີ່ກ່າວຢ່າງຢອກຫຼິ້ນວ່າ ການເຊື່ອຟັງ ຫຼື ບໍ່ເຊື່ອຟັງພຣະບັນຍັດນັ້ນບໍ່ແມ່ນເລື່ອງໃຫຍ່.<!-- #segment-separator -->ທຸກ​ຄົນ​ທີ່​ຍົກ​ຄວາມ​ຄິດ​ເຫັນ​ຂອງ​ຕົນ​ເອງ​ຢູ່​ເໜືອ​ພຣະຄຳຂອງພຣະເຈົ້າ ແລະ ທຸກ​ຄົນ​ທີ່​ຄິດ​ປ່ຽນ​ຄວາມ​ໝາຍຕົງຕົວ​ຂອງ​ພຣະ​ຄຳ​ພີຕາມຄວາມ​ສະ​ດວກ​ຂອງ​ຕົນເອງ ຫຼື ເພື່ອ​ໃຫ້ເປັນ​ໄປ​ຕາມ​ຄວາມຄິດຂອງຊາວໂລກ ລ້ວນແຕ່ຕ້ອງຮັບຜິດຊອບຄວາມ​ໜ້າ​ຢ້ານ​ກົວທີ່ຈະຕາມມາ.<!-- #segment-separator -->ພຣະຄຳທີ່ຂຽນບັນທຶກໄວ້ໃນພຣະຄຳພີ ແລະ ພຣະບັນຍັດຂອງພຣະເຈົ້າເປັນບັນທັດຖານທີ່ຈະວັດແທກອຸປະນິໄສຂອງມະນຸດທຸກຄົນ ແລະ ຈະກ່າວໂທດທຸກຄົນທີ່ບໍ່ຜ່ານການທົດສອບທີ່ບໍ່ມີຄວາມຜິດພາດນີ້. {GC 268.2}

## {GC 268.3}

ພຣະຄຳພີຂຽນໄວ້ວ່າ: “ເມື່ອພະຍານທັງສອງສິ້ນສຸດການປະກາດພຣະທຳຂອງພຣະເຈົ້າ….”<!-- #segment-separator -->ເຊິ່ງໄລ​ຍະ​ເວ​ລາ​ທີ່​ພະ​ຍານ​ທັງ​ສອງໄດ້​ທໍາ​ນວາຍ​ໂດຍນຸ່ງ​ຜ້າ​ກະ​ສອບນັ້ນໄດ້​ສິ້ນ​ສຸດ​ລົງ​ໃນ​ປີ ຄ.ສ. 1798.<!-- #segment-separator -->ໃນຂະນະທີ່ພວກເຂົາໃກ້ຈະສິ້ນສຸດການປະກາດຢ່າງບໍ່ເປັນທີ່ຮັບຮູ້ຂອງຄົນສ່ວນຫຼາຍນັ້ນ, ຈະເກີດສົງຄາມຂຶ້ນຕໍ່ສູ້ພວກເຂົາໂດຍອໍານາດເຊິ່ງມີສັນຍາລັກວ່າເປັນ “ສັດຮ້າຍອອກມາຈາກເຫວເລິກ.”<!-- #segment-separator -->ໃນຫຼາຍປະເທດຂອງເອີຣົບທັງຝ່າຍບໍລິຫານຄຣິສຕະຈັກ ແລະ ອຳນາດປົກຄອງຂອງລັດໄດ້ຖືກຄວບຄຸມໂດຍຊາຕານຜ່ານລະບອບສັນຕະປາປາເປັນເວລາຫຼາຍສັດຕະວັດ.<!-- #segment-separator -->ແຕ່​ພໍມາເຖິງຊ່ວງນີ້ກໍມີປາກົດການແຫ່ງອຳນາດຂອງ​ຊາຕານໃນຮູບແບບໃໝ່. {GC 268.3}

## {GC 269.1}

ທີ່ຜ່ານມາຄຣິສຕະຈັກໂຣມມີນະໂຍບາຍເກັບຮັກສາພຣະຄຳພີໄວ້ໃນພາສາທີ່ຄົນສ່ວນຫຼາຍບໍ່ຮູ້ຈັກ ເພື່ອປະຊາຊົນຈະບໍ່ສາມາດອ່ານເຂົ້າໃຈໄດ ແລະອ້າງວ່າເປັນການສະແດງຄວາມເຄົາລົບນັບຖືກຕໍ່ພຣະຄຳພີທີ່ເຮັດຢ່າງນັ້ນ.<!-- #segment-separator -->ສະນັ້ນໃນໄລຍະເວລາທີ່ຄຣິສຕະຈັກໂຣມປົກຄອງຢູ່ ພະຍານທັງສອນຕ້ອງທຳນວາຍໂດຍ “ນຸ່ງ​ຜ້າ​ກະສອບ.”<!-- #segment-separator -->ແຕ່​ອຳນາດ​ອີກ​ຢ່າງ​ໜຶ່ງ ຄືອສັດ​ຮ້າຍທີ່ອອກມາຈາກເຫວເລິກນັ້ນ ຈະປະກາດສົງຄວາມຕໍ່ພຣະ​ຄຳ​ຂອງ​ພຣະ​ເຈົ້າຢ່າງເປີດເຜີຍ. {GC 269.1}

## {GC 269.2}

ສົບຂອງພະຍານທັງສອງ “ຈະຢູ່ເທິງຖະໜົນຂອງມະຫານະຄອນ” ເຊິ່ງ ປະເທດ​ເອຢິບແມ່ນ “ຊື່ອັນເປັນສັນຍາລັກຂອງນະຄອນນີ້.”<!-- #segment-separator -->ທ່າມກາງປະເທດທັງຫຼາຍທີ່ໄດ້ຮັບການບັນທຶກໄວ້ໃນ​ປະຫວັດສາດພຣະຄຳພີນັ້ນ ເອຢິບແມ່ນປະເທດ​ທີ່​ປະຕິເສດຢ່າງໜ້າດ້ານທີ່ສຸດວ່າມີພຣະເຈົ້າ​ຜູ້​ມີ​ຊີວິດ​ຢູ່ ທັງເປັນປະເທດທີ່ຂັດຂືນຕໍ່ພຣະບັນຊາຂອງພຣະອົງ.<!-- #segment-separator -->ບໍ່​ມີ​ກະສັດ​ອົງ​ໃດ​ເຄີຍ​ກະບົດ​​ຕໍ່​ອຳນາດ​ຂອງ​ສະຫວັນຢ່າງເປີດເຜີຍ ແລະ ດ້ວຍຄວາມຍະໂສ​ຫຼາຍກວ່າ​ກະສັດ​ແຫ່ງ​ເອຢິບ.<!-- #segment-separator -->ເມື່ອ​ໂມເຊ​ນຳ​ຂ່າວ​​ມາໃນພຣະນາມຂອງພຣະເຈົ້າເພື່ອ​ທູນກະສັດຟາ​ໂຣນັ້ນ​, ເພິ່ນ​ຕອບ​ຢ່າງຍິ່ງທະນົງ​ວ່າ:<!-- #segment-separator --> “ອົງພຣະຜູ້ເປັນເຈົ້າແມ່ນໃຜ? ເປັນຫຍັງເຮົາຈະຕ້ອງຟັງ ແລະປ່ອຍປະຊາຊົນພວກນີ້ໄປ?<!-- #segment-separator -->ເຮົາບໍ່ຮູ້ຈັກອົງພຣະຜູ້ເປັນເຈົ້າ ແລະ ເຮົາຈະບໍ່ປ່ອຍປະຊາຊົນອິດສະຣາເອນໄປ.” (ອົບ​ພະ​ຍົບ 5:2).<!-- #segment-separator -->ນີ້​ແມ່ນ​ການ​ບໍ່​ເຊື່ອ​ວ່າມີພຣະເຈົ້າ; ສະແດງວ່າ ປະເທດທີ່ຄຳທຳນວາຍກ່າວເຖິງນັ້ນ ຈະປະຕິເສດວ່າມີພຣະເຈົ້າຜູ້ມີຊີວິດ ແລະຈະມີທ່າທີບໍ່ເຊື່ອ ແລະ ທ້າທາຍສະຫວັນເຊັ່ນດຽວກັບປະເທດເອຢິບໃນສະໄໝຂອງໂມເຊ.<!-- #segment-separator -->ນອກຈາກນັ້ນ “ມະຫານະຄອນ” ນັ້ນ ຍັງມີອີກຊື່ໜຶ່ງຕາມຄວາມໝາຍສັນຍາລັກວ່າ, “ເມືອງໂຊໂດມ.”<!-- #segment-separator -->ຄວາມຊົ່ວຂອງເມືອງໂຊໂດມໃນການລະເມີດພຣະບັນຍັດຂອງພຣະເຈົ້າໂດຍສະເພາະແມ່ນການເຮັດຜິດສິນທຳໃນເລື່ອງກາມ.<!-- #segment-separator -->ແລ້ວປະເທດທີ່ເປັນໄປຕາມຄຳທຳນວຍດັ່ງກ່າວຈະມີເອກະລັກສະເພາະໃນການຜິດປະເວນີ. {GC 269.2}

## {GC 269.3}

### ຄືກັບປະເທດເອຢິບ ແລະ ເມືອງໂຊໂດມ

ສະນັ້ນຕາມ​ຖ້ອຍຄຳ​ຂອງ​ຜູ້ເຜີຍພຣະທຳໂຢຮັນ​ແລ້ວ, ​ກ່ອນ​ປີ 1798 ໜ້ອຍໜຶ່ງ ຈະມີອຳນາດໜຶ່ງຂຶ້ນມາ​​ເຮັດ​ສົງຄາມຕໍ່ສູ້​ກັບພຣະຄຳພີ ໂດຍອຳນາດນັ້ນມາຈາກຊາຕານ ແລະ ມີລັກສະນະເໝືອນຊາຕານ.<!-- #segment-separator -->ນອກຈາກນັ້ນ ໃນແຜ່ນດິນທີ່ມີການປິດປາກພະຍານທັງ 2 ຂອງພຣະເຈົ້າ ຄົນທັງຫຼາຍຈະບໍ່ເຊື່ອວ່າມີພຣະເຈົ້າຄ້າຍຄືກະສັດຟາໂຣ ແລະ ​ຈະປ່ອຍຕົວໃນກາມເໝືອນດັ່ງຄົນໃນເມືອງໂຊໂດມ. {GC 269.3}

## {GC 269.4}

ຄຳ​ພະຍາກອນ​ນີ້​ໄດ້​ຮັບ​ຜົນສຳ​ເລັດຢ່າງເຈາະຈົງແນ່ນອນທີ່ສຸດ​ໃນ​ປະຫວັດສາດ​ຂອງ​ປະເທດຝຣັ່ງ.<!-- #segment-separator -->ລະຫວ່າງການປະຕິວັດຝຣັ່ງ, ປີ ຄ.ສ. 1793, “ເປັນຄັ້ງທຳອິດທີ່ໂລກໄດ້ຍິນປະຊຸມສະພາລົງມະຕິເປັນເອກະສັນເພື່ອປະຕິເສດຄວາມຈິງອັນສຳຄັນທີ່ສຸດເຊິ່ງມະນຸດຮັບໄດ້ນັ້ນ ກໍຄືຄວາມເຊື່ອ ແລະ ການນະມັດສະການພຣະເຈົ້າ, ໂດຍສະມາຊິກສະພາດັ່ງກ່າວລ້ວນແຕ່ມີການສຶກສາສູງ ແລະ ເກີດມາພ້ອມກັບຄວາມສີວິໄລ, ທັງໄດ້ຮັບສິດໃນການປົກຄອງໜຶ່ງໃນປະເທດທີ່ຈະເລີນທີ່ສຸດຂອງເອີຣົບ.” (ເຊີ ວອນເຕີ ສະກັອດ, ຊີວິດຂອງນາໂປເລອົງ, ເຫຼັ້ມ 1, ບົດ 17). <!-- #segment-separator -->"ປະເທດຝຣັ່ງເປັນປະເທດດຽວໃນໂລກເທົ່າທີ່ມີການບັນທຶກໃນປະຫວັດສາດທີ່ປະຊາຊົນທັງຊາດພ້ອມໃຈກັນກະບົດຕໍ່ພຣະຜູ້ສ້າງຈັກຈະວານ.<!-- #segment-separator -->ໃນປະເທດອັງກິດ, ເຢຍລະມັນ, ສະເປນ ແລະ ປະເທດອື່ນມີຫຼາຍຄົນໝິ່ນປະໝາດພຣະເຈົ້າ, ມີຫຼາຍຄົນບໍ່ເຊື່ອໃນພຣະອົງ; ແຕ່ປະເທດຝຣັ່ງເປັນປະເທດດຽວໃນປະຫວັດສາດໂລກທີ່ລົງມະຕິໃນສະພາແຫ່ງຊາດປະກາດວ່າບໍ່ມີພຣະເຈົ້າ ແລ້ວປະຊາຊົນຂອງນະຄອນຫຼວງທັງປວງທັງຊາວທັງຍິງ ພ້ອມກັບປະຊາຊົນຈຳນວນຫຼາຍໃນບ່ອນອື່ນພາກັນຟ້ອນລຳ ແລະ ຮ້ອງເພງເມື່ອໄດ້ຍິນຄຳປະກາດດັ່ງກ່າວ.” (ວາລະສານຂອງ Blackwood, ພະຈິກ, 1870). {GC 269.4}

## {GC 270.1}

ປະເທດຝຣັ່ງຍັງໄດ້ສະແດງເຖິງລັກສະນະທີ່ໂດດເດັ່ນຂອງເມືອງໂຊໂດມ.<!-- #segment-separator -->ໃນ​ການ​ປະ​ຕິ​ວັດຝຣັ່ງນັ້ນມີການເຮັດຜິດສິນທຳຢ່າງຕ່ຳຊ້າເສື່ອມຊາມຄ້າຍຄືກັບຄວາມຊົ່ວທີ່ນຳໄປສູ່ການທຳລາຍເມືອງໂຊໂດມ ແລະ ເມືອງໂກໂມຣາ.<!-- #segment-separator -->ນັກປະຫວັດສາດໄດ້ຂຽນເຖິງການປະຕິເສດພຣະເຈົ້າ ແລະ ການມັກຫຼາຍໃນກາມຂອງປະເທດຝຣັ່ງຕາມທີ່ຜູ້ເຜີຍພຣະທຳທຳນວາຍໄວ້ດັ່ງນີ້:<!-- #segment-separator --> “ການແຕ່ງງານເປັນຄວາມຜູກພັນທີ່ສັກສິດທີ່ສຸດຂອງມະນຸດ, ເມື່ອຄົນແຕ່ງງານຕະຫຼອດຊີວິດເຮັດໃຫ້ສັງຄົມໝັ້ນຄົງເປັນປຶກແຜ່ນ, ໃນປະຕິວັດຝຣັ່ງມີເລື່ອງໜຶ່ງທີ່ຕິດພັນຢ່າງໃກ້ຊິດກັບກົດໝາຍທີ່ສົ່ງຜົນກະທົບຕໍ່ສາສະໜາ ນັ້ນຄືກົດໝາຍທີ່ຫຼຸດຄວາມໝາຍຂອງການແຕ່ງງານລົງໃຫ້ເປັນສັນຍາຊົ່ວຄາວທີ່ໃຜກໍໄດ້ 2 ຄົນສາມາດເຊັນຮັບ ຫຼື ຈີກຖິ້ມຕາມໃຈມັກ…<!-- #segment-separator -->ຖ້າພວກຜີສາດມານຮ້າຍໄດ້ຕັ້ງໜ້າຕັ້ງຕາເພື່ອຄົ້ນຫາວິທີທຳລາຍທຸກສິງທີ່ດີງາມໜ້ານັບຖື ຫຼື ຄົງທານໃນຊີວິດຄອບຄົວ ແລະ ໃນຂະນະດຽວກັນຮັບປະກັນວ່າແຜນການຊົ່ວຂອງມັນຈະສືບຕໍ່ໄປໃນແຕ່ລະລຸ້ນຄົນ ກໍຄົງບໍ່ສາມາດຫາແຜນການທີ່ດີໄປກວ່າການຫຼຸດຄວາມສັກສິດຂອງຊີວິດການແຕ່ງງານ….<!-- #segment-separator -->ໂຊຟີ ອາໂນ, ນັກສະແດງທີ່ມີຊື່ສຽງໃນເລື່ອງຄຳເວົ້າທີ່ຄົມຄາຍໄດ້ບັນລະຍາຍເຖິງພິທີແຕ່ງງານທີ່ໃຜເລີກຍາມໃດກໍໄດ້ນັ້ນວ່າເປັນ ‘ພິທີສະຫຼອງການຫຼິ້ນຊູ້.’” (ສະກັອດ, ຊີວິດຂອງນາໂປເລອົງ, ເຫຼັ້ມ 1, ບົດ 17). {GC 270.1}

## {GC 271.1}

### ປະເທດຝຣັ່ງເຂ່ນຂ້າຄຣິສຕຽນ

“ບ່ອນທີ່ອົງພຣະຜູ້ເປັນເຈົ້າຂອງພວກເພິ່ນໄດ້ຖືກຄຶງໄວ້ທີ່ໄມ້ກາງແຂນ.”<!-- #segment-separator -->ລາຍລະອຽດຂອງຂໍ້ນີ້ກໍຍັງໄດ້ຮັບຄວາມສຳເລັດໂດຍປະເທດຝຣັ່ງ.<!-- #segment-separator -->ກ່ອນໜ້ານີ້ບໍ່ເຄີຍມີປະເທດໃດທີ່ສະແດງຄວາມຈົ່ງກຽດຈົ່ງຊັງຕໍ່ພຣະຄຣິສເໝືອນປະເທດນັ້ນ.<!-- #segment-separator -->ບໍ່ມີປະເທດໃດທີ່ຕໍ່ຕ້ານຄວາມຈິງຢ່າງຂົມຂື່ນ ແລະ ໂຫດຮ້າຍເທົ່າກັບປະເທດດັ່ງກ່າວ.<!-- #segment-separator -->ໃນ​ການ​ຂົ່ມ​ເຫັງ​ຜູ້​ທີ່ຮັບເຊື່ອໃນຂ່າວປະເສີດ, ປະເທດຝຣັ່ງໄດ້ຄຶງ​ພຣະຄຣິສໂດຍຜ່ານພວກສາວົກ​ຂອງ​ພຣະ​ອົງ. {GC 271.1}

## {GC 271.2}

ມີການຂ້າຜູ້ຊອບທຳຢ່າງຕໍ່ເນື່ອງເປັນເວລາຫຼາຍສັດຕະວັດ.<!-- #segment-separator -->ໃນຂະນະທີ່ຊາວໂວດົວສະຫຼະຊີວິດຢູ່ເທິງສາຍພູພີດມົງ “ເພາະໄດ້ປະກາດພຣະທຳຂອງພຣະເຈົ້າ ແລະ ເນື່ອງດ້ວຍການເປັນພະຍານຝ່າຍພຣະເຢຊູ,” ພີ່ນ້ອງຂອງພວກເຂົາ ຄືຊາວອັນບີເຈນກໍໄດ້ເປັນພະຍານເພື່ອຄວາມຈິງຄ້າຍຄືກັນໃນປະເທດຝຣັ່ງ.<!-- #segment-separator -->ໃນ​ຊ່ວງການປະຕິຮູບຄັ້ງໃຫຍ່ແຫ່ງສັດຕະວັດທີ 16 ຜູ້ເຊື່ອຊາວອັນບີເຈນ​ໄດ້​ຖືກ​ປະຫານ​ຊີວິດ​ດ້ວຍ​ການ​ທໍລະມານຢ່າງໂຫດຫ້ຽມ.<!-- #segment-separator -->ກະສັດ ແລະ ພວກຂຸນນາງ, ຜູ້ຍິງຕະກູນສູງ ແລະ ຍິງສາວທີ່ອ່ອນໂຍນ ພ້ອມດ້ວຍຜູ້ດີທັງຫຼາຍໄດ້ຊົມຊື່ນຍິນດີກັບຄວາມທຸກທໍລະມານຂອງຄົງທັງຫຼາຍທີ່ຖືກຂ້າເພາະມີຄາມເຊື່ອໃນພຣະເຢຊູ.<!-- #segment-separator -->ພວກຊາວຮູເກີໂນກຸ່ມຄົນຜູ້ກ້າຫານໄດ້ຕໍ່ສູ້ເພື່ອສິດທິເຊິ່ງມະນຸດຖືວ່າສັກສິດທີ່ສຸດ, ແລ້ວກໍຕ້ອງລົ້ມຕາຍໃນ(ສະໜາມຮົບ/ສົງຄາມ)ຫຼັງການຕໍ່ສູ້ຢ່າງໜັກໜ່ວງ.<!-- #segment-separator -->ພວກ​ໂປຣແຕັສຕັງຖືກນັບວ່າ​ເປັນ​ພວກ​ນອກ​ກົດ​ໝາຍ; ມີການຕີຄ່າຫົວໃຫ້ຜູ້ເຊື່ອເຫຼົ່ານີ້, ພວກ​ເຂົາ​ຈຶ່ງຖືກ​ຕາມ​ລ່າ​ຄື​ກັບ​ສັດ​ຮ້າຍ. {GC 271.2}

## {GC 271.3}

“ຄຣິສຕະຈັກໃນຖິ່ນແຫ້ງແລ້ງກັນດານ” ກໍຄືລູກຫຼານຄຣິສຕຽນບູຮານຈໍານວນໜ້ອຍທີ່ຍັງເຫຼືອຢູ່ໃນປະເທດຝຣັ່ງໃນສະຕະວັດທີ່ 18 ຜູ້ຫຼົບລີ້ຢູ່ຕາມສາຍພູທາງພາກໃຕ້; ຄົນເຫຼົ່ານີ້ຍັງຮັກສາຄວາມເຊື່ອສັດທາຂອງບັນພະບຸລຸດເອົາໄວ້.<!-- #segment-separator -->ໃນຂະນະທີ່ພວກເຂົາສ່ຽງຊີວິດເພື່ອພົບກັນໃນຍາມກາງຄືນຢູ່ຕາມພູ ຫຼື ແຄມໜອງບຶ່ງທີ່ໂດດດ່ຽວ, ພວກເຂົາກໍຖືກທະຫານມ້າໄລ່ລ່າ ແລະ ຖືກລາກໄປເປັນທາດພາຍເຮືອຕະຫຼອດຊີວິດ.<!-- #segment-separator -->ຜູ້ບໍຣິສຸດທີ່ສຸດ, ມີຄຸນນະທຳຫຼາຍທີ່ສຸດ, ແລະ ສະຫຼາດທີ່ສຸດຂອງຊາວຝຣັ່ງຖືກ(ຕ່ອງ)ໂສ້ຢ່າງທຸກທໍລະມານ ທ່າມກາງພວກໂຈນ ແລະ ພວກນັກລອບສັງຫານ.(ເບິ່ງ ໄວລີ, ເຫຼັ້ມ 22, ບົດ 6.)<!-- #segment-separator -->ຄົນອື່ນໄດ້ຮັບຄວາມເມດຕາຫຼາຍກວ່ານັ້ນ, ຄືໄດ້ຖືກຍິງຖິ້ມຢ່າງເລືອດເຢັນ ແລ້ວກໍລົ້ມຕາຍຂະນະທີ່ກຳລັງຄຸເຂົ່າອະທິຖານໂດຍບໍ່ມີກຳລັງ ຫຼື ອາວຸດເພື່ອຕໍ່ສູ້.<!-- #segment-separator -->ຊາຍຊະລາຫຼາຍຮ້ອຍຄົນ ພ້ອມດ້ວຍຜູ້ຍິງທີ່ບໍ່ມີທາງສູ້ ແລະ ເດັກນ້ອຍທີ່ບໍຣິສຸດຖືກຂ້າຖິ້ມໃນສະຖານທີ່ນະມັດສະການຂອງພວກເຂົາ.<!-- #segment-separator -->ຖ້າມີຜູ້ໃດໃນສະໄໝນັ້ນຍ່າງຜ່ານປ່າເຂົາທີ່ພວກຄຣິສຕຽນເຄີຍປະ​ຊຸມກັນເປັນປະຈຳ ກໍຈະບໍ່ຮູ້ສຶກວ່າເປັນ​ເລື່ອງ​ແປກ​ທີ່​ຈະ​ພົບ​ເຫັນ “ສົບ​ຄົນ​ຕາຍນອນຢູ່ເທິງດິນ ຫຼື ແຂວນຕາມ​ຕົ້ນ​ໄມ້​ທຸກ 10–20 ເມັດ.”<!-- #segment-separator -->ປະເທດຝຣັ່ງຖືກທຳລາຍ​ດ້ວຍ​ດາບ, ດ້ວຍມີດປະຫານ ແລະ ກອງໄຟປະຫານ ຈົນກາຍເປັນ “ທີ່ກັນດານອັນກວ້າງ​ໃຫຍ່​ໄພສານ.” ເຊິ່ງ “ຄວາມ​ໂຫດຮ້າຍ​ເຫຼົ່າ​ນີ້ບໍ່​ໄດ້​ເກີດຂຶ້ນໃນສະໄໝຍຸກມືດ…​ແຕ່​ໃນ​ຍຸກ​ທີ່​ຮຸ່ງ​ເຮືອງ​ຂອງກະສັດຫຼຸຍສ໌ ທີ 14.<!-- #segment-separator -->ເປັນຍຸກສະໄໝແຫ່ງ​ວິທະຍາສາດ​ ແລະ ການສຶກສາ, ສາສະໜາຈານປະຈຳລາຊະສຳນັກ ແລະ ຕາມໂບດໃນນະຄອນຫຼວງລ້ວນແຕ່ມີການສຶກສາສູງ ແລະເວົ້າເກັ່ງ ທັງສອນໃຫ້ມີຄວາມເມດຕາ ແລະ ຄວາມຮັກ.” (ໄວລີ, ເຫຼັ້ມ 22, ບົດ 7). {GC 271.3}

## {GC 272.1}

ແຕ່ທ່າມກາງຄວາມບາບຊົ່ວທັງຫຼາຍອັນມືດດຳທີ່ສຸດ ແລະ ຄວາມໂຫດຮ້າຍຂອງຜີມານທີ່ໜ້າຢ້ານທີ່ສຸກຕະຫຼອດປະຫວັດສາດແມ່ນການສັງຫານໝູ່ໃນວັນສະຫຼອງອັກຄະສາວົກບາຣະໂທໂລມາຍ .<!-- #segment-separator -->ເມື່ອຜູ້ໃດລະນຶກເຖິງເຫດການອັນຂີ້ຂາດ ແລະ ໂຫດຫ້ຽມທີ່ສຸດນັ້ນ ກໍຮູ້ສຶກໃຈສັ່ນສະຫຍອງຫົວ.<!-- #segment-separator -->ກະສັດຂອງປະເທດຝຣັ່ງຖືກພວກບາດຫຼວງ ແລະ ພວກຜູ້ນຳຄຣິສຕະຈັກໂຣມຍຸຍົງໃຫ້ອະນຸມັດການກຳທຳອັນເປັນຕາຢ້ານນັ້ນ.<!-- #segment-separator -->ສຽງລະຄັງດັງຢູ່ຢາມທ່ຽງຄືນເປັນສັນຍານໃຫ້ລົງມືຂ້າ.<!-- #segment-separator -->ພວກໂປຣແຕັສຕັງຫຼາຍພັນຄົນກຳລັງນອນຫຼັບຢູ່ໃນເຮືອນຢ່າງສະຫງົບສຸກ ໂດຍ ໄວ້ວາງໃຈໃນສັກສີຂອງກະສັດທີ່ຈະຮັກສາສັນຍາໃນການຄຸ້ມຄອງປະຊາຊົນ, ແຕ່ຄົນເຫຼົ່ານີ້ກັບຖືກລາກອອກໄປໂດຍບໍ່ມີການເຕືອນ ແລະ ຖືກຂ້າຕາຍຢ່າງເລືອດເຢັນ. {GC 272.1}

## {GC 272.2}

ພຣະຄຣິສຊົງເປັນຜູ້ນໍາປະຊາຊົນຂອງພຣະອົງທີ່ເບິ່ງບໍ່ເຫັນໃນຂະນະເມື່ອພວກເຂົາອອກຈາກການເປັນທາດໃນປະເທດອີຢິບສັນໃດ, ຊາຕານກໍເປັນຜູ້ນໍາທີ່ເບິ່ງບໍ່ເຫັນທີ່ນຳຄົນຂອງມັນໃນວຽກງານຂ້າຄົນຍ້ອນຄວາມເຊື່ອສັນນັ້ນ.<!-- #segment-separator -->ການສັງຫານໝູ່ດຳເນີນກັນຢ່າງຕໍ່ເນື່ອງ 7 ວັນໃນນະຄອນປາຣີ ໂດຍ 3 ວັນທຳອິນແມ່ນໂຫດຮ້າຍທີ່ສຸດຈົນເກີນຄຳບັນລະຍາຍ.<!-- #segment-separator -->ແລ້ວບໍ່ແມ່ນມີການຂ້າຄົນສະເພາະໃນນະຄອນຫຼວງເທົ່ານັ້ນ ແຕ່ກະສັດໄດ້ອອກຄຳສັ່ງພິເສດໃຫ້ມີການຂ້າພວກໂປຣແຕັສຕັງໃນທຸກແຂວງ ແລະ ທຸກເມືອງທີ່ພົບ​ເຫັນ,<!-- #segment-separator -->ໂດຍບໍ່ຄຳນຶງເຖິງເພດ ຫຼື ອາຍຸ,<!-- #segment-separator -->ສະນັ້ນ​ເດັກອ່ອນຜູ້​ບໍຣິສຸດ​ ແລະ ​ຊາຍຊະລາຜມຫງອກກໍບໍ່ໄດ້ຮັບການຍັກເວັ້ນ.<!-- #segment-separator -->ທັງຊາວນາ ແລະ ຂຸນນາງ, ທາງແກ່ທັງໜຸ່ມ, ທັງແມ່ ແລະ ລູກ ກໍຖືກຂ້າຟັນໄປພ້ອມກັນ.<!-- #segment-separator -->ການສັງຫານນັ້ນສືບຕໍ່ 2 ເດືອນທົ່ງປະເທດຝຣັ່ງ,<!-- #segment-separator -->ຈົນມີ 70,000 ຄົນຜູ້ເປັນກຳລັງສຳຄັນຂອງຊາດເສຍຊີວິດ. {GC 272.2}

## {GC 272.3}

“ເມື່ອ​ຂ່າວ​ການ​ສັງຫານ​ໝູ່​ໄປ​ຮອດ​ນະຄອນ​ໂຣມ, (ຄວາມ​ຊົມຊື່ນຍິນດີຂອງພວກບາດຫຼວງ​ບໍ່​ມີ​ຂອບ​ເຂດ/ພວກບາດຫຼວງດີໃຈແຮງ).<!-- #segment-separator -->ພະຄາດີນັນແຫ່ງແຂວງໂລເຣນໃຫ້ລັງວັນ 1,000 ຫຼຽນແກ່ຜູ້ສົ່ງຂ່າງ, ມີການຍິງປືນໃຫຍ່ເພື່ອສະຫຼອງທີ່ໂບດ ຊັງ ແອນເຈໂລ, ລະຄັງໂບດທຸກແຫ່ງກໍດັງກັງວານ, ມີການຈູດກອງໄຟສະຫຼອງຢ່າງສະຫວ່າງສະໄຫວ, ສ່ວນສັນຕະປາປາເກຼັກກໍຣີທີ 13 ພ້ອມດ້ວຍພວກພະຄາດີນັນ ແລະ ເຈົ້າໜ້າທີ່ສູງຂອງຄຣິສຕະຈັກໂຣມພາກັນແຫ່ໄປທີ່ໂບດ ຊັງ ຫຼຸຍສ໌ເມື່ອໄປຮອດແລ້ວ ພະຄາດີນັນແຫ່ງແຂວງໂລເຣນໄດ້ຂັບຮ້ອງເພງສັນເສີນພຣະເຈົ້າ…<!-- #segment-separator -->ມີການຫຼອມຫຼຽນເພື່ອສະເຫຼີມສະຫຼອງການສັງຫານໝ່ດັ່ງກ່າວ, ນອກຈາກນັ້ນ(ນັກແຕ້ມຮູບ)ຊື່ວາຊາຣີໄດ້ແຕ້ມຮູບ 3 (ແຜ່ນ/ໃບ)ເພື່ອລະລຶກເຖິງເຫດການໃນຄັ້ງນັ້ນ; ຮູບທີໜຶ່ງ ແມ່ນການໂຈມຕີນາຍພົນເຮືອເອກຊາວໂປຣແຕັສຕັງ, ຮູບທີສອງ ແມ່ນກະສັດວາງແຜນເພື່ອການສັງຫານໝູ່ ແລະ ຮູບທີ່ສາມ ແມ່ນການສັງຫານໝູ່ນັ້ນເອງ; ຮູບເຫຼົ່ານີ້ຍັງສາມາດເບິ່ງໄດ້ໃນສຳນັກວາຕິກັນ.<!-- #segment-separator -->ສັນຕະປາປາເກຼັກກໍຣີສົ່ງກຸຫຼາບຄຳໃຫ້ແກ່ຈັກກະພັດຊານສ໌; ຕໍ່ມາຫຼັງຈາກການສັງຫານໝູ່ 4 ເດືອນ…ເພິ່ນໄດ້ຟັງຄໍາເທດສະໜາຂອງບາດຫຼວງຊາວຝຣັ່ງ…ກ່າວເຖິງ ‘ມື້ອັນເຕັມໄປດ້ວຍຄວາມສຸກກະເສີມຍິນດີ ເມື່ອພຣະບິດາເຈົ້າ (ໝາຍເຖິງສັນຕະປາປາ) ໄດ້ຮັບຂ່າວ ແລ້ວ ສະເດັດໄປໂບດເພື່ອຂອບຄູນພຣະເຈົ້າ.’” (ເຮນຣີ ໄວທ໌, ການສັງຫານໝູ່ໃນວັນສະຫຼອງອັກຄະສາວົກບາຣະໂທໂລມາຍ, ບົດ 14, ວັກ 34). {GC 272.3}

## {GC 273.1}

### ຕໍ່ສູ້ພຣະຄຳພີ

(ຄົນທີ່ສັງຫານໝູ່ໃນວັນສະຫຼອງອັກຄະສາວົກບາຣະໂທໂລມາຍຖືກຄວບຄຸມດ້ວຍວິນຍານອັນດຽວກັນເຊິ່ງຄວບຄຸມພວກທີ່ກໍ່ປະຕິວັດຝຣັ່ງ./ຈິດໃຈແບບດຽວກັນທີ່ຍຸຍົງໃຫ້ເກີດການສັງຫານໝູ່ໃນວັນສະຫຼອງອັກຄະສາວົກບາຣະໂທໂລມາຍ ເປັນຈິດໃຈດຽວກັນທີ່ກໍ່ເຫດການອັນໂຫດຮ້າຍໃນປະຕິວັດຝຣັ່ງ.)<!-- #segment-separator -->ມີການປະກາດວ່າພຣະ​ເຢ​ຊູ​ຄຣິສ​ເປັນຜູ້ຫຼອກລວງ; ​ພວກຊາວ​ຝຣັ່ງ​ທີ່ບໍ່ເຊື່ອພຣະເຈົ້າຮ້ອງເປັນສຽງດຽວກັນວ່າ, “ທຸບໃຫ້ມັນຕາຍເສຍ,” (ໂດຍພວກເຂົາ)ໝາຍເຖິງ​ພຣະຄຣິສ.<!-- #segment-separator -->ການ​ໝິ່ນປະໝາດ​ທີ່ທ້າທາຍ​ສະຫວັນ ແລະ ຄວາມ​ຊົ່ວ​ຮ້າຍ​ທີ່​ໜ້າ​ກຽດ​ຊັງ​ໄດ້​ເກີດຂຶ້ນຄວບ​ຄູ່​ກັນ; ຄົນຕ່ຳຊ້າ​ທີ່​ສຸດ ຄືຄົນໃຈມານທີ່ປ່ອຍຕົວເຮັດການ​ໂຫດ​ຮ້າຍ ແລະ ຄວາມ​ຊົ່ວກັບຖືກຍົກຍ້ອງເຊີດຊູ.<!-- #segment-separator -->ໃນທັງໝົດນີ້, ຊາຕານແມ່ນຜູ້ທີ່ໄດ້ຮັບກຽດສູງສຸດ; ໃນຂະນະທີ່ພຣະຄຣິສຖືກຄຶງໄວ້ທີ່ໄມ້ກາງແຂນໂດຍຜ່ານທາງພຣະລັກສະນະຂອງພຣະອົງອັນປະກອບດ້ວຍຄວາມຈິງ, ຄວາມບໍຣິສຸດ ແລະຄວາມຮັກທີ່ບໍ່ເຫັນແກ່ຕົວ. {GC 273.1}

## {GC 273.2}

“ຈະມີສັດຮ້າຍອອກມາຈາກເຫວເລິກ ແລະ ຈະຕໍ່ສູ້ພວກເພິ່ນ. ສັດຮ້າຍນັ້ນຈະຊະນະພວກເພິ່ນ ແລະ ຂ້າພວກເພິ່ນເສຍ.”<!-- #segment-separator -->ອໍານາດແຫ່ງອຸດົມການທີ່ເຊື່ອວ່າບໍ່ມີພຣະເຈົ້າໄດ້ປົກຄອງປະເທດຝຣັ່ງໃນຊ່ວງການປະຕິວັດ ແລະ ໃນຍຸກສະໄໝທີ່ຄວາມເປັນຕາຢ້ານຄອງເມືອງ, ອຸດົມການນີ້ໄດ້ຕໍ່ສູ້ພຣະເຈົ້າ ແລະ ພຣະຄຳອັນສັກສິດຂອງພຣະອົງຢ່າງທີ່ໂລກບໍ່ເຄີຍເຫັນຈັກເທື່ອ.<!-- #segment-separator -->ສະພາແຫ່ງຊາດໄດ້ປະກາດໃຫ້ຍົກເລີກການນະມັດສະການພຣະເຈົ້າ.<!-- #segment-separator -->ມີການຮວບຮວມພຣະຄຳພີມາເຜົາຖິ້ມໃນກາງແຈ້ງດ້ວຍທ່າທີດູຖູກຢຽດຫຍາມ.<!-- #segment-separator -->ພຣະບັນຍັດຂອງພຣະເຈົ້າຖືກຢຽບຢ່ຳໃຕ້ຕີນ.<!-- #segment-separator -->ມີການປະກາດຍົກເລີກພິທີກຳ ແລະ ການປະຕິບັດຕາມຄຳສອນຂອງພຣະຄຳພີ.<!-- #segment-separator -->ວັນພັກຜ່ອນປະຈໍາອາທິດໄດ້ຖືກຍົກເລີກ ແລະ ມີການຕັ້ງທຸກ 10 ວັນແທນ, ໃຫ້ເປັນວັນແຫ່ງການເຮຮາ ແລະ ການໝິ່ນປະໝາດ.<!-- #segment-separator -->ມີການຫ້າມເຮັດພິທີຮັບບັບຕິສະມາ ຫຼື ພິທີມະຫາສະນິດ.<!-- #segment-separator -->ມີການຕິດປ້າຍ​ປະກາດບ່ອນຝັງ​ສົບ​ຢ່າງເດັ່ນຊັດໂດຍມີຂໍ້ຄວາມວ່າ ຄວາມຕາຍເປັນພຽງການນອນຫຼັບຕະຫຼອດການ. {GC 273.2}

## {GC 274.1}

ແທນທີ່ຈະເຊື່ອວ່າຄວາມຢຳເກງພຣະເຈົ້າເປັນຈຸດເລີ່ມຕົ້ນແຫ່ງປັນຍາ ພວກເຂົາປະກາດວ່າເປັນຈຸດເລີ່ມຕົ້ນແຫ່ງຄວາມໂງ່.<!-- #segment-separator -->ມີການຫ້າມການຂາບໄຫວ້ນະມັດສະການທຸກຢ່າງຍົກເວັ້ນເສລີພາບ ແລະ ປະເທດຊາດ.<!-- #segment-separator --> “ເຈົ້າຄະນະແຫ່ງນະຄອນປາຣີໄດ້ຖືກນໍາອອກມາເພື່ອສະແດງບົດບາດສຳຄັນໃນລະຄອນຕະຫຼົກທີ່ຫຍາບຄາຍ ແລະ ເປັນຕາໜ້າອັບອາຍທີ່ສຸດເທົ່າທີ່ເຄີຍມີຜູ້ຕາງໜ້າແຫ່ງຊາດເຄີຍປະຕິບັດ….<!-- #segment-separator -->ເພິ່ນອອກມາພ້ອມກັບຂະບວນແຫ່ ແລ້ວປະກາດໃຫ້ສະພາແຫ່ງຊາດຟັງວ່າ ສາສະໜາທີ່ເພິ່ນສອນມາຫຼາຍປີມານັ້ນ ເປັນພຽງແຕ່ການຫຼອກລວງຂອງພວກບາດຫຼວງ ແລະ ບໍ່ມີພື້ນຖານມາຈາກປະຫວັດສາດ ຫຼື ຫຼັກສັດຈະທຳ.<!-- #segment-separator -->ເພິ່ນປະຕິເສດວ່າມີພຣະເຈົ້າຢ່າງເຈາະຈົງ ແລະ ເດັດຂາດ, ເຖິມແມ່ນເພິ່ນເຄີຍໄດ້ຮັບການເຈີ່ມຕັ້ງເພື່ອນະມັດສະການພຣະອົງ, ແຕ່ນັບມື້ນັ້ນເປັນຕົ້ນໄປ ເພິ່ນຈະອຸທິດຕົນເພື່ອເຊີດຊູເສລີພາບ, ຄວາມສະເໝີພາກ, ຄຸນນະທຳ ແລະ ສິນທໍາ.<!-- #segment-separator -->ຈາກ​ນັ້ນ​ເພິ່ນເອົາເຄື່ອງປະຈຳຕຳແໜ່ງເຈົ້າຄະນະວາງໄວ້ເທິງເຕະ ແລ້ວ​ປະທານສະພາກໍເຂົ້າໄປກອດເພື່ອສະແດງການເປັນພີ່ນ້ອງ.<!-- #segment-separator -->ມີບາດຫຼວງ​ທີ່​ປະຖິ້ມ​ຄວາມເຊື່ອ​ຫຼາຍ​ຄົນ​ໄດ້​ເຮັດ​ຕາມແບບຢ່າງ​ຂອງເຈົ້າ​ຄະນະ​ຜູ້​ນີ້.” (ສະກັອດ, ຊີວິດຂອງນາໂປເລອົງ, ເຫຼັ້ມ 1, ບົດ 17). {GC 274.1}

## {GC 274.2}

### ທ້າທາຍພຣະເຈົ້າຢ່າງເປີດເຜີຍ

“ຄົນທົ່ວໂລກ ຕ່າງກໍຈະດີໃຈທີ່ພະຍານທັງສອງນີ້ຕາຍໄປແລ້ວ ພວກເຂົາຈະສະເຫຼີມສະຫຼອງ ແລະ ສົ່ງຂອງຂວັນໃຫ້ກັນແລະກັນ ເພາະຜູ້ປະກາດພຣະທຳທັງສອງນີ້ໄດ້ນຳຄວາມທົນທຸກຢ່າງໜັກມາສູ່ມະນຸດທັງຫຼາຍ.”<!-- #segment-separator -->ປະເທດຝຣັ່ງໄດ້ປະຕິເສດຄວາມເຊື່ອໃນພຣະເຈົ້າ ແລະໄດ້ປິດປາກພະຍານທັງສອງຂອງພຣະອົງ.<!-- #segment-separator -->ພຣະຄຳແຫ່ງຄວາມຈິງນອນຕາຍຢູ່ໃນຖະໜົນຫົນທາງຂອງນະຄອນຫຼວງ; ສ່ວນຜູ້ທີ່ກຽດຊັງຂໍ້ຈຳກັດ ແລະ ຂໍ້ບັງຄັບຂອງພຣະບັນຍັດກໍມີຄວາມເບີກບານມ່ວນຊື່ນ.<!-- #segment-separator -->ຄົນທັງຫຼາຍພາກັນທ້າທາຍພຣະເຈົ້າແຫ່ງສະຫວັນຢ່າງເປີດເຜີຍ.<!-- #segment-separator -->ເຊັ່ນ​ດຽວ​ກັບ​ຄົນ​ບາບ​ໃນ​ສະ​ໄໝບູຮານ, ພວກ​ເຂົາ​ຮ້ອງ​ວ່າ: “ພຣະເຈົ້າບໍ່ຫ່ອນຈະຮູ້ເຫັນ, ພຣະເຈົ້າອົງສູງສຸດຈະບໍ່ຮູ້ເລື່ອງຫຍັງດອກ.” (ຄຳເພງ73:11). {GC 274.2}

## {GC 274.3}

ມີບາດຫຼວຍຝ່າຍລະບົບໃໝ່ທ້າທາຍຢ່າງ​ໝິ່ນປະໝາດ​ຈົນບໍ່ໜ້າເຊື່ອວ່າ:<!-- #segment-separator --> “ພຣະ​ເຈົ້າເອີຍ, ຖ້າ​ຫາກວ່າ​ເຈົ້າ​ມີຈິງ ຈົ່ງລຸກຂຶ້ນແລະປ້ອງການນາມຊື່ຂອງທ່ານ.<!-- #segment-separator -->ກູຂໍທ້າທາຍເຈົ້າເດີ!<!-- #segment-separator -->ເຈົ້າຍັງມິດງຽບຢູ່; ເຈົ້າບໍ່ກ້າສົ່ງຟັ້າຜ່າລົງມາດອກ.<!-- #segment-separator -->ຫຼັງ​ຈາກ​ນີ້​ແມ່ນ​ຜູ້ໃດຈະ​ເຊື່ອ​ວ່າເຈົ້າມາຈິງ?” (ລາເຄ​ເທວ, ປະຫວັດສາດ 11:309; ແລະໃນ ເຊີ ອາຊີບານ ອາລິຊັນ, ປະຫວັດສາດຂອງເອີຣົບ, ເຫຼັ້ມ 1, ບົດ 10).<!-- #segment-separator -->ອັນເປັນພຽງການສະທ້ອນຄຳທ້າທາຍຂອງຟາໂຣທີ່ກ່າວວ່າ:<!-- #segment-separator --> “ອົງພຣະຜູ້ເປັນເຈົ້າແມ່ນໃຜ, ເປັນຫຍັງເຮົາຈະຕ້ອງຟັງ?” “ເຮົາບໍ່ຮູ້ຈັກອົງພຣະຜູ້ເປັນເຈົ້າ!” {GC 274.3}

## {GC 275.1}

“ຄົນໂງ່ຄິດຢູ່ໃນໃຂຂອງຕົນວ່າ, ‘ໂລກນີ້ບໍ່ມີພຣະເຈົ້າ.’” (ເພງສັນລະເສີນ 14:1).<!-- #segment-separator -->ແຕ່ພຣະ​​ເຈົ້າຊົງ​ປະ​ກາດ​ກ່ຽວ​ກັບ​ຜູ້​ທີ່ບິດ​ເບືອນ​ຄວາມ​ຈິງວ່າ:<!-- #segment-separator --> “ຄວາມໂງ່ຂອງເຂົານັ້ນຈະປາກົດແຈ້ງແກ່ຄົນທັງປວງ.” (2 ຕີໂມທຽວ 3:9).<!-- #segment-separator -->່ບໍ່ຊ້າຫຼັງຈາກທີ່ປະເທດຝຣັ່ງໄດ້ປະຕິເສດການນະມັດສະການພຣະເຈົ້າອົງຊົງຊີວິດຕະຫຼອດໄປ ຜູ້ຢູ່ໃນສະຖານທີ່ສູງສຸດ ແລະບໍຣິສິດນັ້ນ (ເບີ່ງ ເອຊາຢາ 57:15), ພວກເຂົາກໍພາກັນເສື່ອມຈົນຂາບໄຫວ້ສິ່ງທີ່ຕາເຫັນແທນການໄຫວ້ພຣະເຈົ້າ, ຄືພວກເຂົາຂາບໄຫວເທບທິດາແຫ່ງການໃຊ້ເຫດຜົນໃນຮູບແບບແມ່ຍິງຂາຍຕົວ.<!-- #segment-separator -->ຊ້ຳຮ້າຍ, ພີທີດັ່ງກ່າວເກີດຂຶ້ນໃນສະພາແຫ່ງຊາດ ໂດຍສະມາຊິກສະພາຜູ້ຊົງກຽດ!<!-- #segment-separator -->ຕາມທີ່ນັກປະຫວັດສາດໄດ້ຂຽນວ່າ:<!-- #segment-separator --> “ໜຶ່ງ​ໃນ​ພິ​ທີ​ທີ່ເກີດຂຶ້ນໃນເວລານັ້ນມີຄວາມໂດດເດັ່ນເພາະຄວາ​ມໂງ່​ຈ້າ ແລະການໝິ່ນປະໝາດ.<!-- #segment-separator -->ປະຕູສະພາ​ຖືກ​ເປີດອອກ ແລະ ມີຄະນະນັກດົນຕີແຫ່ຂະບວນເຂົ້າມາ​ຢ່າງ​ສະຫງ່າ​ຜ່າ​ເຜີຍ, ນຳໂດຍພວກເຈົ້າໜ້າທີ່ຝ່າຍປົກຄອງເມືອງ​; ພວກເຂົາຮ້ອງເພງສັນລະເສີນເສລີພາບ ແລະ ​ນຳພາ​ຜູ້ທີ່ພວກເຂົາຈະນະມັດສະການ ຄືແມ່ຍິງຄົນໜຶ່ງໃສ່ຜ້າມ່ານ, ຜູ້ທີ່ພວກເຂົາເອີ້ນວ່າເທບທິດາແຫ່ງການໃຊ້ເຫດຜົນ.<!-- #segment-separator -->ພໍນຳເຂົ້າໄປຂ້າງໜ້າແລ້ວ ພວກເຂົາຖອດຜ້າມ່ານອອກດ້ວຍການສະແດງທ່າທາງທີ່ໜ້າຊົມເຊີຍ; ເມື່ອແມ່ຍິງຄົນນັ້ນມາຢືນຢູ່ຂ້າງປະທານສະພາ ທຸກຄົນສັງເກດວ່າເປັນນັກເຕັ້ນໃນໂຮງລະຄອນ…<!-- #segment-separator -->ຜູ້ຍິງຄົນນີ້ຖືກນັບວ່າເປັນຕົວແທນທີ່ເໝາະສົມທີ່ສຸດຂອງເທບທິດາແຫ່ງການໃຊ້ເຫດຜົນທີ່ສະພາແຫ່ງຊາດຝຣັ່ງພາກັນຖວາຍກຽດ. {GC 275.1}

## {GC 275.2}

“ການຈັດພິທີສະແດງອັນໄຮ້ສາລະ ແລະ ຜິດສິນນັ້ນໄດ້ກາຍເປັນກະແສນິຍົມ, ມີການຕັ້ງເທບທິດາແຫ່ງການໃຊ້ເຫດຜົນໃນເມືອງຕ່າງໆ ທົ່ວປະເທດ ໂດຍສະເພາະແມ່ນໃນສະຖານທີ່ທີ່ຊາວເມືອງຕ້ອງການສະແດງໃຫ້ເຫັນວ່າ ພວກເຂົາບໍ່ໄດ້ໜ້ອຍໜ້າແກ່ນນຳຂອງຝ່າຍປະຕິວັດ.” (ສະກັອດ, ຊີວິດຂອງນາໂປເລອົງ, ເຫຼັ້ມ 1, ບົດ 17). {GC 275.2}

## {GC 275.3}

​ເຈົ້າ​ໜ້າ​ທີ່​ທີ່​ແນະນຳ​ການ​ນະມັດສະການເທດທິດາແຫ່ງການໃຊ້ເຫດຜົນກ່າວ​ວ່າ:<!-- #segment-separator --> “ສະມາຊິກສະພາເອີຍ!<!-- #segment-separator -->ຄວາມຄັ່ງໄຄ້ຫຼົງໄຫຼແລ້ວເດີຖືກແທນທີ່ໂດຍການໃຊ້ເຫດຜົນແລ້ວເດີ.<!-- #segment-separator -->ຍ້ອນວ່າຕາຝ້າມົວຂອງມັນ​ບໍ່ສາມາດສູ້ແສງສະ​ຫວ່າງອັນເຈີດຈ້າໄດ້.<!-- #segment-separator -->ວັນນີ້​ມະຫາຊົນໄດ້ມາປະ​ຊຸມກັນພາຍໃຕ້ໂຄ້ງຍັກໂກທິກນັ້ນ ເຊິ່ງເປັນຄັ້ງທຳອິດທີ່ສະຖານທີ່ແຫ່ງນີ້ໄດ້ຍິນສຽງກັງວານເຖິງຄວາມຈິງ.<!-- #segment-separator -->ເພາະຢູ່ທີ່ນັ້ນ, ຊາວຝຣັ່ງໄດ້ສະຫຼອງການນະມັດສະການທີ່ແທ້ຈິງພຽງຢ່າງດຽວ ກໍຄື ການນະມັດສະການເສລີພາບ ແລະ ເທບທິດາແຫ່ງການໃຊ້ເຫດຜົນ.<!-- #segment-separator -->ທີ່ນັ້ນພວກເຮົາໄດ້ຮ່າງຄວາມໃຝ່ຝັນໃຫ້ມີສາທາລະນະລັດທີ່ມີກຳລັງທະຫານເຂັ້ມແຂງ.<!-- #segment-separator -->ທີ່​ນັ້ນພວກ​ເຮົາ​ໄດ້​ປະ​ຖິ້ມ​ຮູບ​ປັ້ນ​ທີ່​ບໍ່​ມີ​ຊີວິດເພື່ອຮັບເອົາເທບທີດາແຫ່ງການໃຊ້ເຫດຜົນ, ເປັນຮູບເຄົາລົບທີ່ມີຊີວິດ ແລະ ​ເປັນຍອດສີມືຂອງ​ທຳມະຊາດ.” (ແອມ. ເອ. ເທຍ, ປະຫວັດສາດຂອງການປະຕິວັດຝຣັ່ງ, ເຫຼັ້ມ 2, ໜ້າ 370, 371). {GC 275.3}

## {GC 276.1}

ເມື່ອ​ຕົວແທນເທບທິດາຖືກ​ນຳ​ເຂົ້າ​ໄປ​ໃນສະພາ, ຜູ້​ບັນ​ຍາຍ​ໄດ້​ຈັບ​ມື​ນາງ ແລ້ວ​ຫັນ​ໄປກ່າວແກ່ຄົນທີ່ປະຊຸມກັນນັ້ນວ່າ:<!-- #segment-separator --> “ມະນຸດ​ເອີຍ, ຈົ່ງ​ເຊົາ​ສັ່ນ​ສະເທືອນ​ຕໍ່​ໜ້າ​ພຣະເຈົ້າທີ່ມີແຕ່ສຽງຟ້າຮ້ອງແຕ່​ບໍ່​ມີ​ອຳນາດ, ຄືພຣະເຈົ້າທີ່ເກີດມາຈາກຄວາມ​ຢ້ານ​ກົວ​ຂອງພວກ​ທ່ານ.<!-- #segment-separator -->ຕໍ່​ໄປ​ນີ້​ຢ້າໄດ້ຮັບຮູ້ພຣະເຈົ້າອື່ນໃດນອກຈາກເທບທິດາແຫ່ງການໃຊ້ເຫດຜົນ.<!-- #segment-separator -->ຂ້າ​ພະ​ເຈົ້າ​ຂໍນຳສະ​ເໜີ​ໃຫ້ພວກທ່ານ​ເບິ່ງຮູບ​ກາຍ​ທີ່​ສູງ​ສົ່ງ​ ແລະ ​ບໍ​ລິ​ສຸດ​ຂອງ​ນາງ​; ຖ້າ​ພວກທ່ານຕ້ອງການ​ມີ​ຮູບ​ເຄົາ​ລົບ, ຈົ່ງບູຊາແຕ່​ຮູບເຊັ່ນ​ນີ້….<!-- #segment-separator -->ຈົ່ງຂາບລົງຕໍ່ໜ້າສັນຍາລັກແຫ່ງເສລີພາບ ໂອ ເຈົ້າເທບທິດາແຫ່ງການໃຊ້ເຫດຜົນຈົ່ງຈະເລີນ!” {GC 276.1}

## {GC 276.2}

“ຫຼັງຈາກປະທານສະພາກອດເທບທິດາແລ້ວ, ນາງກໍຂື້ນນັ່ງເທິງລົດຂະບວນແຫ່ ແລ້ວຖືກນຳພາທ່າມກາງມະຫາຊົນໄປຍັງໂບດວິຫານແຫ່ງນໍເຕີດາມ (Notre Dame) ເພື່ອແທນທີ່ພຣະເຈົ້າ.<!-- #segment-separator -->ເມື່ອໄປຮອດວິຫານນາງ​ໄດ້​ຖືກ​ຍົກ​ຂຶ້ນ​ຢູ່​ເທິງ​ແທ່ນ​ບູຊາ​ທີ່​ສູງ​ສຸດເພື່ອຮັບການເຄົາລົບ​ນັບຖື​ຈາກ​ທຸກຄົນທີ່ຢູ່ທີ່ນັ້ນ.” (ອາລິຊັນ, ເຫຼັ້ມ 1, ບົດ 10). {GC 276.2}

## {GC 276.3}

ຫຼັງຈາກນີ້ບໍ່ດົນມີການເຜົາພຣະຄຳພີໃນທີ່ສາທາລະນະ.<!-- #segment-separator -->ມີຄັ້ງໜຶ່ງ ສະມາຊິກ “ສະມາຄົມພິພິທະພັນ” ໄດ້ເຂົ້າໄປໃນຫ້ອງປະຊຸມຝ່າຍການປົກຄອງເມືອງພ້ອມກັບຮ້ອງວ່າ, “ເຫດຜົນຈົງຈະເລີນ!” ພວກເຂົາຖືເອົາໄມ້ຍາວອັນໜຶ່ງທີ່ມີໜັງສືຫຼາຍເຫຼັ້ມເຊິ່ງຖືກເຜົາໄໝ້ໄປເຄິ່ງໜຶ່ງສຽບໄວ້ທີ່ປາຍ, ໃນໜັງສືເຫຼົ່ານີ້ມີທັງຄູ່ມືອະທິຖານ, ຄູ່ມືປະຈຳພິທີສິນລະນຶກ ແລະ ພຣະຄຳພີໃໝ່. ປະທານປະຊຸມກ່າວວ່າ “ຄວາມໂງ່ຈ້າທັງຫຼາຍທີ່ໜັງສືເຫຼົ່ານີ້ໄດ້ຍຸຍົງໃຫ້ມະນຸດສະໂລກກະທຳນັ້ນ ໄດ້ຖືກ(ສັງເວຍ/ຊົດໃຊ້/ຊົດເຊີຍ)ໃນກອງໄຟນີ້ແຫຼະ.” (ວາລະສານ​ນະຄອນປາຣີ, ຄ.ສ. 1793, ສະບັບ​ທີ 318.<!-- #segment-separator -->ອ້າງອີງໃນ ບູເຊດຣູ, ຮວບຮວມ(ປະຫວັດສາດລັດທະສະພາ/ປະຫວັດຂອງລັດທະສະພາ), vol.30, ໜ້າ200, 201. {GC 276.3}

## {GC 276.4}

### ໝາກຜົນຂອງການຕໍ່ຕ້ານພຣະຄຳພີ

ລະບອບສັນຕະປາປາໄດ້ເລີ່ມຕົ້ນວຽກງານທີ່ອຸດົມການທີ່ເຊື່ອວ່າບໍ່ມີພຣະເຈົ້າສານຕໍ່ຈົນສຳເລັດ.<!-- #segment-separator -->ນະ​ໂຍ​ບາຍ​ຂອງຄຣິສຕະຈັກໂຣມໄດ້​ປູທາງດ້ານສັງ​ຄົມ​, ​ການ​ເມືອງ ແລະ ​ສາສະ​ໜາ​, ເຊິ່ງ​ເປັນເຫດເຮ່ງໃຫ້​ປະ​ເທດ​ຝຣັ່ງ​ໄປເຖິງຄວາມພິນາດ.<!-- #segment-separator -->ເມື່ອນັກປະຫວັດສາດຂຽນເຖິງຄວາມຮ້າຍກາດຂອງການປະຕິວັດ, ພວກເຂົາກ່າວວ່າ ຄວາມໂຫດຮ້າຍເຫຼົ່ານັ້ນເກີດຈາກກະສັດ ແລະ ຈາກຄຣິສຕະຈັກ.<!-- #segment-separator -->ແຕ່ຖ້າຈະກ່າວຢ່າງເປັນທຳແລ້ວ ແມ່ນຄຣິສຕະຈັກທີ່ເປັນເຫດ.<!-- #segment-separator -->ລະບອບສັນຕະປາປາໄດ້ປັ່ນຫົວບັນດາກະສັດໃຫ້ຕໍ່ສູ້ຂະບວນການປະຕິຮູບ, ໃຫ້ຖືວ່ານັກປະຕິຮູບນັ້ນເປັນສັດຕູແຕ່ບັນລັງ, ເປັນອັນຕະລາຍຕໍ່ສັນຕິພາບ ແລະ ຄວາມສາມັກຄີຂອງປະເທດຊາດ.<!-- #segment-separator -->ມັນເປັນຄວາມສະຫຼາດຂອງຄຣິສຕະຈັກໂຣມທີ່ກະຕຸ້ນໃຫ້ກະສັດກົດຂີ່ຂົ່ມເຫັງຢ່າງໂຫດຫ້ຽມທີ່ສຸດ. {GC 276.4}

## {GC 277.1}

ເມື່ອພຣະຄຳພີຖືກປະຖິ້ມໄປແລ້ວ, ຄວາມສຳຄັນຂອງເສລີພາບກໍพลอยໝົດໄປດ້ວຍ.<!-- #segment-separator -->ແຕ່ທີ່ໃດມີການຮັບເອົາຂ່າວປະເສີດ, ຈິດ​ໃຈ​ຂອງ​​ຄົນທີ່ນັ້ນກໍຈະຕື່ນຂຶ້ນ.<!-- #segment-separator -->ປະຊາຊົນເລີ່ມແກ້ໂສ້ທີ່ມັດພວກເຂົາຢູ່ໃນສະພາບທີ່​ໂງ່​ຈ້າ ແລະງົມງວາຍ.<!-- #segment-separator -->ພວກເຂົາເລີ່ມຄິດ ແລະ ປະຕິບັດຕົວເປັນມະນຸດເຕັມຮູບແບບ.<!-- #segment-separator -->ກະສັດທັງຫຼາຍເຫັນແລ້ວໃຈສັ່ນເພາະຢ້ານວ່າອຳນາດຜະເດັດການຂອງຕົນຈະຮັບຜົນກະທົບ. {GC 277.1}

## {GC 277.2}

ຄຣິສຕະຈັກໂຣມບໍ່ໄດ້ລໍຊ້າທີ່ຈະຍຸຍົງກະສັດທີ່ຢ້ານກົວເຫຼົ່ານັ້ນໃຫ້ໂກດຮ້າຍ.<!-- #segment-separator -->ໃນປີ ຄ.ສ. 1525 ສັນຕະປາປາກ່າວຕໍ່ຜູ້ສຳເລັດລາຊະການແທນກະສັດຂອງປະເທດຝຣັ່ງວ່າ:<!-- #segment-separator --> “ກະແສນິຍົມບ້າໆ ຂອງ [ພວກໂປຣແຕັສຕັງ] ຈະບໍ່​ພຽງ​ແຕ່​ເຮັດ​ໃຫ້​ສາ​ສະ​ໜາ​ສັບສົນ​ແລະ ທຳລາຍສາສະໜາເທົ່າ​ນັ້ນ, ແຕ່​ຈະທຳລາຍບັນດາອຳນາດການປົກຄອງ, ກົດ​ໝາຍ, ລະດັບຊັ້ນໃນສັງຄົມແລະ ຕຳແໜ່ງທັງໝົດໄປດ້ວຍ ຈົນທຸກຢ່າງວຸ້ນວາຍໄປໝົດ.”— ຈີ. ເດ ເຟລີສ, ປະຫວັດໂປຣແຕັສຕັງໃນປະເທດຝຣັ່ງ, ເລັ້ມ 10, ບົດ 2, ວັກ 8).<!-- #segment-separator -->ຕໍ່ມາບໍ່ເທົ່າໃດປີ ທູດຂອງສັນຕະປາປາໄດ້​ເຕືອນ​ກະ​ສັດ​ວ່າ:<!-- #segment-separator --> “(ຝ່າບາດ/ນາຍເຈົ້າຄະເຈົ້າຂາ////ເອີຍ), ຢ່າໄດ້ຫຼົງກົນເລີຍ.<!-- #segment-separator -->ພວກໂປຣແຕັສຕັງຈະ​ກໍ່​ຄວາມ​ວຸ້ນ​ວາຍໃນບ້ານເມືອງ ແລະ ໃນລະບຽບວິໄນທາງສາ​ສະ​ໜາ….<!-- #segment-separator -->ບັນລັງກະສັດສ່ຽງອັນຕະລາຍຫຼາຍເທົ່າກັບແທ່ນບູຊາຂອງໂບດ….<!-- #segment-separator -->ການ​ນຳ​ສາສະໜາ​ໃໝ່​ເຂົ້າມາກໍຈະນຳໄປສູ່ການປົກຄອງແບບມາຢ່າງຫຼີກລ້ຽງບໍ່ໄດ້.” (ໂດບິນເຍ, ປະຫວັດການປະຕິຮູບສາສະໜາໃນເອີຣົບໃນສະໄໝຂອງຄາວິນ, ເຫຼັ້ມ 10, ບົດ 36).<!-- #segment-separator -->ສ່ວນນັກສາສະໜາສາດອາໄສອັກຄະຕິຂອງປະຊາຊົນ ເພື້ອປະກາດວ່າຄຳສອນຂອງພວກໂປຣແຕັສຕັງນັ້ນ “ລໍ້ລວງຄົນໃຫ້ຫຼົງໄປຕາມເລື່ອງໃໝ່ໆ ທີ່ບໍ່ເປັນປະໂຫຍດ, ທັງເຮັດໃຫ້ປະຊາຊົນບໍ່ສະແດງຄວາມເຄົາລົບຮັກທີ່ພວກເຂົາຄວນມີຕໍ່ກະສັດ, ນອກຈາກນັ້ນຍັງ​ທຳລາຍທັງລັດ ແລະ ຄຣິສຕະຈັກ​ດ້ວຍ.”<!-- #segment-separator -->ດັ່ງນັ້ນຄຣິສຕະຈັກໂຣມຈຶງຍຸຍົງໃຫ້ປະເທດຝຣັ່ງຕໍ່ສູ້ກັບຂະບວນການປະຕິຮູບຈົນສຳເລັດ.<!-- #segment-separator --> “ທຳອິດທີ່ມີການຊັກດາບອອກມາກົດຂີ່ຂົ່ມເຫັງໃນປະເທດຝຣັ່ງກໍເພື່ອປ້ອງການ​ບັນລັງ, ປົກ​ປັກ​ຮັກສາ​ບັນດາ​ຂຸນນາງ ແລະ ຮັກສາ​ກົດ​ໝາຍ.” (ໄວລີ, ເຫຼັ້ມ 10, ບົດ 4). {GC 277.2}

## {GC 277.3}

ບັນດາຜູ້​ປົກຄອງ​ແຜ່ນດິນ​ບໍ່​ໄດ້​ຄາດຄິດວ່າ​ນະ​ໂຍບາຍເຫຼົ່ານັ້ນຈະສົ່ງຜົນຢ່າງຮ້າຍແຮງພຽງໃດ.<!-- #segment-separator -->ຖ້າປະຊາຊົນມີໂອກາດຮັບເອົາຄໍາສອນຂອງພຣະຄຳພີພວກເຂົາກໍຈະໄດ້ຮັບເອົາຫຼັກການຂອງຄວາມຍຸຕິທໍາ, ການຮູ້ຈັກບັງຄັບຕົນ, ຄວາມຈິງ, ຄວາມສະເມີພາກ ແລະ ຄວາມເມດຕາເຊິ່ງເປັນພື້ນຖານສໍາຄັນຂອງຄວາມຈະເລີນຮຸ່ງເຮືອງຂອງປະເທດຊາດ.<!-- #segment-separator --> “ຄວາມຊອບທໍາເຮັດໃຫ້ຊາດຍິ່ງໃຫຍ່.”<!-- #segment-separator -->ດ້ວຍ​ວ່າ “ຄວາມຍຸຕິທຳພາໃຫ້ການປົກຄອງປະເທດເຂັ້ມແຂງ.” (ສຸພາສິດ14:34; 16:12).<!-- #segment-separator --> “ຜົນຂອງຄວາມຊອບທຳຈະເປັນສັນຕິພາບ ແລະຜົນຂອງຄວາມຊອບທຳຄືຄວາມສະຫງົບ ແລະຄວາມວາງໃຈເປັນນິດ.” (ເອຊາຢາ 32:17 TKJV).<!-- #segment-separator -->ຜູ້​ໃດຮັກສາພຣະບັນຍັດຂອງພຣະເຈົ້າ ກໍຈະເຄົາລົບ ແລະ ປະຕິບັດຕາມ​ກົດ​ໝາຍບ້ານເມືອງ.<!-- #segment-separator -->ຜູ້​ທີ່​ຢຳເກງ​ພຣະເຈົ້າ​ຈະ​ໃຫ້​ກຽດ​ກະສັດ​ໃນ​ການ​ໃຊ້​ອຳນາດ​ອັນ​ຊອບທຳ​ ແລະ ​ຖືກຕ້ອງ​ຕາມ​ກົດໝາຍ.<!-- #segment-separator -->ແຕ່ໜ້າເສຍດາຍທີ່ປະເທດຝຣັ່ງຫ້າມພຣະຄຳພີ ແລະ ຂັບໄລ່ຜູ້ທີ່ເຊື່ອຕິດຕາມພຣະຄຳພີ.<!-- #segment-separator -->ຫຼາຍສັດຕະວັດຕໍ່ເນື່ອງຜູ້ຊາຍທີ່ມີຄວາມເຊື່ອຖືກບັງຄັງໃຫ້ເປັນທາດຢູ່ໃນເຮືອພາຍຂະໜາດໃຫຍ່, ຖືກປະຫານຊີວິດດ້ວຍການເຜົາໄຟ ຫຼື ຖືກຂັງໃນຄຸກມືດຈົນຮ່າງກາຍເປື່ອຍເນົ່າ; ລັກສະນະຂອງຄົນເຫຼົ່ານີ້ຄື ມີຫຼັກທຳ, ມີຄວາມສັດຊື່, ເປັນຄົນສະຫຼາດ, ມີຈຸດຢືນດ້ານສິນທຳ, ກ້າເປັນພະຍານເຖິງຄວາມເຊື່ອຂອງຕົນອັນເປັນຄວາມເຊື່ອທີ່ສາມາດອົດທົນຕໍ່ຄວາມທຸກທໍລະມານເພື່ອຄວາມຈິງ.<!-- #segment-separator -->ຫຼາຍພັນຄົນບົບໜີເພື່ອຄວາມປອດໄພ; ແລ້ວກໍເປັນດັ່ງນັ້ນຕັ້ງແຕ່ເລີ່ມຕັ້ນການປະຕິຮູບຕໍ່ເນື່ອງກັນ 250 ປີ. {GC 277.3}

## {GC 278.1}

“ບໍ່ຄ່ອຍມີຊາວຝຣັ່ງລຸ້ນໃດໃນໄລຍະເວລາອັນດົນນານນັ້ນທີ່ບໍ່ມີພວກສາວົກຂອງຂ່າວປະເສີດໜີໄປຕໍ່ໜ້າຄວາມໂກດແຄ້ນຂອງຜູ້ຂົ່ມເຫັງທີ່ບ້າຄັ່ງ; ຄົນເຫຼົ່ານີ້ໄດ້ນຳຄວາມຮູ້, ສິລະປະ, ອຸດສາຫະກໍາ ແລະ ລະບຽບວິໄນໄປພັດທະນາດິນແດນທັງຫຼາຍທີ່ພວກເຂົາໜີໄປນັ້ນ ເພາະໂດຍທົ່ວໄປກໍມີຄວາມຊຳນານໃນສິ່ງເຫຼົ່ານີ້.<!-- #segment-separator -->ພວກເຂົາພັດທະນາປະເທດອື່ນດ້ວຍທັກສະຄວາມສາມາດຂອງຕົນພຽງໃດ ປະເທດທີ່ພວກເຂົາໜີອອກມານັ້ນກໍຂາດຄວາມສາມາດດັ່ງກ່າວຕາມອັດຕາສ່ວນ.<!-- #segment-separator -->ຖ້າ​ຫາກ​ວ່າທຸກສິ່ງທີ່​ຖືກ​ຂັບ​ໄລ່​ອອກຈາກປະເທດຝຣັ່ງຍັງຢູ່; ຖ້າຫາກວ່າ, ໃນໄລຍະເວລາ 300 ປີນີ້, ສີມືແຮງງານອຸດສາຫະກໍາຂອງພວກອົບພະຍົບໄດ້ພັດທະນາລະບົບກະເສດໃນປະເທດຂອງຕົນ; ຖ້າ​ຫາກ​ວ່າ​, ໃນ 300 ປີ​ນີ້​, ພວາເຂົາໄດ້ໃຊ້ຄວາມສາມາດດ້ານສິ​ລະ​ປະ​ໃນການພັດທະນາຜົນ​ຜະ​ລິດ​ຂອງປະເທດ​; ຖ້າ​ຫາກ​ວ່າ, ໃນ​ 300 ​ປີ​ນີ້, ພວກອັດສະລິຍະບຸກຄົນໄດ້ໃຊ້ຄວາມສາມາດໃນການ​ວິ​ເຄາະ​ເພື່ອພັດທະນາວັນນະກຳ ແລະ ​ວິ​ທະ​ຍາ​ສາດ​ຂອງບ້ານເມືອງ; ຖ້າສະຕິປັນຍາຂອງພວກເຂົາໄດ້ນໍາພາສະພາແຫ່ງຊາດ, ຄວາມກ້າຫານຂອງພວກເຂົາໄດ້ຕໍ່ສູ້ໃນສົງຄາມ, ຄວາມຍຸຕິທຳຂອງພວກເຂົາໄດ້ວາງລະບຽບກົດໝາຍ ທັງໃຫ້ສາສະໜາຂອງພຣະຄຳພີເສີມສ້າງສະຕິປັນຍາ ແລະ ການຄຸ້ມຄອງຈິດສຳນຶກຂອງປະຊາຊົນ, ຖ້າຫາກວ່າທັງໝົດນັ້ນໄດ້ເປັນຈິງ ປະເທດຝຣັ່ງຄົງຈະເລີນຮຸ່ງເຮືອງຢ່າງແນ່ນອນ!<!-- #segment-separator -->ຈະເປັນປະເທດທີ່ອຸດົມສົມບູນ ແລະ ປະຊາຊົນຈະມ່ວນຊື່ນໃຈບານ, ຈະເປັນປະເທດແບບຢ່າງໃຫ້ທຸກປະເທດ. ແຕ່ກໍບໍ່ໄດ້ເປັນເຊັ່ນນັ້ນເລີຍ!” {GC 278.1}

## {GC 279.1}

“ແຕ່ພວກຜູ້ນຳປະເທດຝຣັ່ງມີອັກຄະຕິຈົນຕາບອກຫົວປັກຫົວປຳຈຶ່ງຂັບໄລ່ອາຈານທັງຫຼາຍທີ່ສອນເລື່ອງຄຸນນະທຳ, ຜູ້ທີ່ເປັນແບບຢ່າງຂອງຊີວິດທີ່ມີລະບຽບທຸກຄົນ ແລະ ຄົນສັດຊື່ທັງປວງທີ່ຈົງຮັກພັກດີຕໍ່ກະສັດ; ຄົນທີ່ພ້ອມສ້າງໃຫ້ປະເທດຊາດຂອງຕົນມີສັກສີ ແລະ ມີຊື່ສຽງໃນແຜ່ນດິນໂລກ ກໍຖືກບັງຄັງໃຫ້ເລືອກລະຫວ່າງການຖືກປະຫານດ້ວຍການເຜົາໄຟ ຫຼື ການອົບພະຍົບໄປຕ່າງແດນ.<!-- #segment-separator -->ໃນ​ທີ່​ສຸດຄວາມພິນາດຂອງປະເທດຝຣັ່ງກໍສົມບູນ; ບໍ່ເຫຼືອຈິດສຳນຶກຜິດຊາດໃຫ້ຖືກຫ້ານ, ບໍ່ເຫຼືອຄວາມເຊື່ອຖືໃນຫຼັກທຳໃຫ້ເອົາໄປປະຫານ; ບໍ່​ເຫຼືອຄວາມຈົ່ງຮັກພັກດີຕໍ່ຊາດໃຫ້ຖືກຂັບໄລ່.” (ໄວລີ, ເຫຼັ້ມ 10, ບົດ 20).<!-- #segment-separator -->ການປະຕິວັດຝຣັ່ງພ້ອມຄວາມໂຫດຮ້າຍທາລຸນທັງຫຼາຍຂອງການປະຕິວັດນິ້ນ ແມ່ນໝາກຜົນໂດງກົງ. {GC 279.1}

## {GC 279.2}

“ເມື່ອພວກຊາວຮູເກີໂນອົບພະຍົບໜີໄປ, ປະເທດຝຣັ່ງກໍເລີ່ມເສື່ອມຖອຍລົງ.<!-- #segment-separator -->ບັນດາ​ເມືອງອຸດສະຫະກຳ​ທີ່ຈະເລີນກໍ​ຊຸດ​ໂຊມ​; ດິນເຮັດກະເສດກໍກັບກາຍເປັນປ່າໄມ້; ແທນໄລຍະເວລາຂອງການກ້າວໜ້າພັດທະນາກໍມີຄວາມມຶນທຶບທາງປັນຍາ ແລະ ຄວາມສິນທຳທີ່ເສື່ອມຖອຍລົງ.<!-- #segment-separator -->ນະຄອນປາຣີກາຍເປັນບ່ອນລ້ຽງຄົນອະນາຖາ, ມີການກະປະມານວ່າ ໃນຊ່ວງເລີ່ມຕົ້ນການປະຕິວັດ ມີຄົນຈົນ 200,000 ຄົນອາໄສເງິນລ້ຽງ(ຂອງ/ຈາກ)ກະສັດ.<!-- #segment-separator -->ມີແຕ່ຄະນະສົງເຢຊຸອິດເທົ່ານັ້ນທີ່ຈະເລີນຮຸ່ງເຮືອງຢູ່ໃນປະເທດທີ່ເສື່ອມໂຊມ; ພວກເຂົາໃຊ້ຜະເດັດການຢ່າງໜ້າຢ້ານປົກຄອງຢູ່ເໜືອຄຣິສຕະຈັກ, ສະຖາບັນສຶກສາ, ຄຸກ ແລະ ເຮືອພາຍທີ່ໃຊ້ແຮງງານທາດ.” {GC 279.2}

## {GC 279.3}

### ຮາກເຫງົ້າຂອງການປະຕິວັດ

ບັນຫາ​ທາງ​ການ​ເມືອງ ແລະ ສັງ​ຄົມ​ຂອງປະ​ເທດ​ຝຣັ່ງທີ່ເຮັດໃຫ້ອາຈານສອນສາສະໜາ, ກະສັດ ແລະ ສະ​ມາ​ຊິກ​ສະ​ພາ​ນິ​ຕິ​ບັນ​ຍັດ​ຂອງຊາດມືນງົງນັ້ນ ກໍມີຄຳຕອບຢູ່ໃນຂ່າວປະເສີດ; ບັນຫາທີ່ນຳຊາດຝຣັ່ງໄປສູ່ສະພາບອະ​ນາ​ທິ​ປະ​ໄຕ ແລະ ຄວາມ​ພິນາດນັ້ນກໍມີທາງແກ້ໄຂໃນຂ່າວປະເສີດເຊັ່ນກັນ.<!-- #segment-separator -->​ແຕ່​ພາຍ​ໃຕ້​ການ​ປົກຄອງ​ຂອງຄຣິສຕະຈັກໂຣມ, ປະຊາຊົນ​ໄດ້​ສູນ​ເສຍ​ພຣະ​ພອນ​ຂອງ​ພຣະຜູ້​ຊ່ອຍ​ໃຫ້​ລອດທີ່ສອນໃຫ້ຄົນຮູ້ຈັກ​ການ​ເສຍ​ສະລະ​ຕົນ​ເອງ​ ແລະ ຄວາມ​ຮັກ​ທີ່​ບໍ່​ເຫັນ​ແກ່​ຕົວ.<!-- #segment-separator -->ພວກເຂົາໄດ້​ຖືກລໍ່ປະຖິ້ມການ​ປະ​ຕິ​ເສດ​ຕົນ​ເອງ​ເພື່ອ​ປະໂຫຍດ​ຂອງ​ຄົນ​ອື່ນ.<!-- #segment-separator -->ຄົນ​ຮັ່ງມີ​ບໍ່​ໄດ້​ຮັບ​ການ​ຕິຕຽນ​ຍ້ອນ​ການ​ກົດຂີ່​ຂົ່ມເຫັງ​ຂອງ​ຄົນ​ທຸກ​ຍາກ, ສ່ວນຄົນ​ທຸກ​ຍາກກໍ​ບໍ່​ໄດ້​ຮັບການບັນເທົາທີ່ຕ້ອງເຮັດວຽກຢ່າງກັບທາດໃນສະພາບທີ່ຕົກຕ່ຳ.<!-- #segment-separator -->ຄວາມເຫັນແກ່ຕົວຂອງຄົນຮັ່ງມີ ແລະ ຜູ້ມີອຳນາດນັບມື້ກໍມີການຂົ່ມເຫັງຫຼາຍຂຶ້ນຢ່າງເຫັນໄດ້ຊັດ.<!-- #segment-separator -->ຄວາມໂລບ ແລະ ຄວາມຟຸມເຟືອຍຂອງພວກຂຸນນາງໄດ້ນຳໄປສູ່ການບີບບັງຂັບຄົນຈົນເປັນເວລາຫລາຍຮ້ອຍປີ.<!-- #segment-separator -->ຄົນ​ຮັ່ງມີ​ເຮັດ​ຜິດ​ຕໍ່​ຄົນ​ທຸກຍາກ ແລະ ​ຄົນ​ທຸກຍາກ​ກໍ​ກຽດ​ຊັງ​ຄົນ​ຮັ່ງມີ. {GC 279.3}

## {GC 279.4}

ໃນຫຼາຍແຂວງ, ທີ່ດິນທັງໝົດເປັນຂອງພວກຂຸນນາງ, ສ່ວນຊົນຊັ້ນກຳມະກອນ ແລະ ຊາວໄຮ່ຊາວນາເປັນພຽງຜູ້ເຊົ້າຢູ່; ການກິນຢູ່ຂອງພວກເຂົາຂຶ້ນຢູ່ກັບຄວາມເມດຕາຂອງເຈົ້າຂອງທີ່ດິນ ແຕ່ຍັງຈຳເປັນຕ້ອງຍອມຕໍ່ການຮຽກຮ້ອງຂອງພວກຂຸນນາງທີ່ໜັກເກີນ​ໄປ.<!-- #segment-separator -->ພາລະ​ຂອງ​ການ​ສະໜັບສະໜູນ​ທັງຄຣິສຕະຈັກ​ ແລະ ລັດຕົກ​ຢູ່​ກັບ​ຄົນ​ຊັ້ນ​ກາງ​ ແລະ ​ຊັ້ນ​ລຸ່ມ​ທີ່​ຖືກ​​ອຳນາດ​ການ​ປົກຄອງ ແລະ ພວກ​ນັກ​ບວດ​ເກັບ​ພາສີ​ຢ່າງ​ໜັກ​ໜ່ວງ.<!-- #segment-separator --> “ຄວາມສຸກຂອງພວກຂຸນນາງຖືເປັນກົດໝາຍສູງສຸດ; ຊາວ​ໄຮ່ຊາວນາ ແລະ ຄົນຈົນຈະອົດຕາຍພວກຜູ້ຂົ່ມເຫັງກໍບໍສົນ…<!-- #segment-separator -->ປະຊາຊົນຖືກບີບບັງຄັບທຸກດ້ານໃຫ້ເຮັດທຸກຢ່າງເພື່ອຜົນປະໂຫຍດໂດຍສະເພາະຂອງເຈົ້າຂອງທີ່ດິນ.<!-- #segment-separator -->ຊາວ​ກະສິກອນຕ້ອງເຮັດວຽກໂດຍບໍ່ໄດ້ພັກບໍ່ໄດ້ເຊົ່າ ແລະ ໃຊ້ຊີວິດຢ່າງທຸກ​ຍາກ​ລຳບາກໂດຍບໍ່ໄດ້ຮັບການບັນເທົາ; ຖ້າຜູ້ໃດກ້າຈົ່ມ ກໍມີແຕ່ຖືກຄົນຮັ່ງມີດູຖູກດູໝິ່ນ.<!-- #segment-separator -->ສານຍຸຕິທຳຈະເຂົ້າຂ້າງພວກຂຸນນາງ; ພວກຜູ້ພິພາກສາກໍມີຊື່ສຽງໃນການຮັບສິນບົນ; ອາລົມชั่ววูบຂອງຊົນຊັ້ນສູງມີນ້ຳໜັກເທົ່າກົດໝາຍ ຍ້ອນວ່າມີການສໍ້ລາດບັງຫຼວງທົ່ວໄປຈົນເປັນລະບົບ.<!-- #segment-separator -->ພາສີທີ່ພວກຂຸນນາງ ແລະ ພວກບາດຫຼວງຂູດລີດອອກຈາກປະຊາຊົນນັ້ນ ໜ້ອຍກວ່າເຄິ່ງໜຶ່ງທີ່ເຂົ້າໄປໃນຄັງຫຼວງ ຫຼື ໃນຄັງຂອງຄຣິສຕະຈັກ, ສ່ວນທີ່ເຫຼືອແມ່ນພວກທີ່ເກັບນັ້ນຜານກິນເອງ.<!-- #segment-separator -->ຄົນເຫຼົ່ານັ້ນທີ່ເກັບພາສີຄົນອື່ນຈົນແຫ້ງນັ້ນ ກໍຖືກ​ຍົກ​ເວັ້ນ​​ພາ​ສີ ແລະ ​ມີ​ສິດ​ຕາມ​ກົດ​ໝາຍ​ ຫຼື ​ຮີດ​ຄອງ​ປະ​ເພ​ນີໃນຜົນປະໂຫຍດຕ່າງໆ ທີ່ລັດກຳນົດໃຫ້.<!-- #segment-separator -->ຊົນຊັ້ນ​ທີ່ໄດ້ຮັບ​ສິດ​ທິ​ພິ​ເສດນີ້​ມີ​ຈຳ​ນວນ 150,000 ຄົນ ເຊິ່ງຄົນນັບລ້ານຕ້ອງໃຊ້ຊີວິດຢ່າງສິ້ນຫວັງ ແລະ ທຸກຍາກເພື່ອບຳເລີໃຈຄົນເຫຼົ່ານົ້ນ.” {GC 279.4}

## {GC 280.1}

ຄົນລາຊະສຳນັກໃຊ້ຊີວິດຢ່າງຫຼູຫຼາ ແລະ ຜິດສິນທຳ.<!-- #segment-separator -->ປະຊາຊົນບໍ່ສູ່ມີຄວາມເຊື່ອໝັ້ນໃນພວກຜູ້ປົກຄອງ.<!-- #segment-separator -->ທຸກຄົນ​ສົງ​ໄສວ່າ​ທຸກ​ມາດ​ຕະ​ການ​ຂອງ​ລັດ​ຖະ​ບານລ້ວນແຕ່ເປັນແຜນອຸບາຍທີ່​ເຫັນ​ແກ່​ຕົວ.<!-- #segment-separator -->ກ່ອນການປະຕິວັດກວ່າເຄິ່ງສັດຕະວັດເປັນລາຊະສະໄໝຂອງກະສັດຫຼຸຍສ໌ທີ 15, ໃນຍຸສະໄໝທີ່ເສື່ອມເປັນຜູ້ທີ່ມີຊື່ສຽງ, ຜູ້ເຊິ່ງແມ່ນແຕ່ໃນຍຸກສະໄໝທີ່ຊົ່ວຮ້າຍເຫຼົ່ານັ້ນ ກໍຍັງມີຊື່ສຽງວ່າເປັນກະສັດທີ່ຂີ້ຄ້ານ, ໄຮ້ສາລະ ແລະ ມົ່ວໃນກາມ.<!-- #segment-separator -->ສະພາບບ້ານເມືອງໃນເວລານັ້ນຄື ມີຊົນຊັ້ນນ້ຳບັບບັງຄັງຄົນຊັ້ນລ້າງຢ່າງໂຫດຮ້າຍ, ສ່ວນຄົນຊັ້ນລ້າງບໍ່ມີເງິນ ແລະ ບໍ່ມີການສຶກສາ, ໃນຂະດຽວກັນສະພາບການເງິນຂອງລັດຖະບານນັ້ນໜ້າອັບອາຍ ແລະ ປະຊາຊົນສິ້ນຫວັງ, ສະນັ້ນ ບໍ່ຈໍາເປັນຕ້ອງມີຕາທິບຂອງນັກທຳນວາຍທີ່ຈະເຫັນວ່າຕ້ອງມີເຫດການທີ່ຮ້າຍແຮງປະທຸຂຶ້ນຢ່າງແນ່ນອນ.<!-- #segment-separator -->ທຸກຄັ້ງທີ່ພວກທີ່​ປຶກສາ​ກັກເຕືອນກະເສດ, ເພິ່ນ(ມັກຈະ/ໄດ້ແຕ່/ກໍ)ຕອບວ່າ:<!-- #segment-separator --> “ພະຍາຍາມຮັກສາສະຖານການເອົາໄວ້ເທົ່າຊີວິຂອງກູ່; ຫຼັງຈາກກູຕາຍແລ້ວຈະເກີດຫຍັງຂຶ້ນກໍໃຫ້ມັນເກີດ.”<!-- #segment-separator -->ການພະຍາຍາມໂນ້ມນ້າວກະສັດໃຫ້ມີການປະຕິຮູບກໍໄດ້ຜົນ.<!-- #segment-separator -->ເພິ່ນເຫັນ​ຄວາມ​ຊົ່ວ​ຮ້າຍທີ່ກຳລັງເກີດຂຶ້ນ, ແຕ່​ບໍ່​ມີ​ຄວາມ​ກ້າຫານ​ ຫຼື ​ອຳນາດພໍ​ທີ່​ຈະ​ປະເຊີນໜ້າກັບມັນ.<!-- #segment-separator -->ຄວາມພິນາດທີ່ລໍຖ້າປະເທດຝຣັ່ງແມ່ນເຫັນໄດ້ຊັດໃນຄຳຕອບອັນຂີ້ຄ້ານ ແລະ ເຫັນແກ່ຕົວຂອງເພິ່ນວ່າ, "ຫຼັງຈາກກູຕາຍແລ້ວ, ນ້ໍາຈະຖ້ວມແນ່ນອນ!" {GC 280.1}

## {GC 281.1}

ຄຣິສຕະຈັກໂຣມອາໄສຄວາມອິດສາຂອງບັນດາກະສັດ ແລະ ຊົນຊັ້ນຜູ້ນຳເພື່ອໂນ້ມນ້າວພວກເຂົາໃຫ້ຄວບຄຸມປະຊາຊົນຢ່າງກັບເປັນທາດຕໍ່ໄປ, ໂດຍຮູ້ດີວ່າການກະທຳດັ່ງກ່າວຈະສົ່ງຜົນໃຫ້ອຳນາດລັດອ່ອນແອລົງ, ເພາະວ່າພວກເຂົາຄິດທີ່ຈະໃຊ້ວິທີນີ້ເພື່ອທັງຜູ້ປົກຄອງ ແລະ ປະຊາຊົນຈະໄດ້ຕົກຢູ່ໃນກຳມືຂອງມັນ.<!-- #segment-separator -->ຄຣິສຕະຈັກໂຣມວາງນະ​ໂຍ​ບາຍໄລຍະຍາວ ເພາະຮູ້ວ່າ ຖ້າຈະຄວບຄຸມຄົນເປັນ​ທາດໄດ້ສຳເລັດ ກໍຕ້ອງ​ຜູກ​ມັດ​ຈິດ​ວິນ​ຍານ​ຂອງ​ພວກເຂົາ​; ຄືວິທີທີ່ດີທີ່ສຸດໃນການປ້ອງກັນບໍ່ໃຫ້ຄົນໜີຈາກການເປັນທາດໄປໄດ້ກໍຄືການເຮັດໃຫ້ພວກເຂົາຢູ່ໃນສະພາບທີ່ບໍ່ສາມາດຮັບເອເສລີພາບໄດ້ເລີຍ.<!-- #segment-separator -->ມີຄວາມທຸກທີ່ເກີດຈາກນະໂຍບາຍຂອງຄຣິສຕະຈັກເຊິ່ງຮ້າຍແຮງກວ່າຄວາມທຸກທໍລະມານທາງກາຍ, ນັ້ນຄືຄວາມເສື່ອມເສຍທາງດ້ານສິນທໍາ.<!-- #segment-separator -->ປະຊາຊົນບໍ່ສາມາດເຂົ້າເຖິງພຣະຄຳພີ ແຕ່ຖືກປະຖິ້ມໃຫ້ຮັບຟັງຄໍາສອນທີ່ມີອັກຄະຕິ ແລະ ສອນໃຫ້ຄົນເຫັນແກ່ຕົວ; ສະນັ້ນປະຊາຊົນຈຶ່ງມີຄວາມໂງ່ຈ້າງົມງວາຍ ແລະ ເສື່ອມໃນຄວາມບາບ ຈົມບໍ່ສາມາດປົກຄອງຕົນເອງໄດ້. {GC 281.1}

## {GC 281.2}

ແຕ່ໝາກຜົນທີ່ເກີດຈາກນະໂຍບາຍຂອງຄຣິສຕະຈັກໂຣມແຕກຕ່າງໄປຈາກຈຸດປະສົງຂອງພວກເຂົາຢ່າງຫຼວງຫຼາຍ.<!-- #segment-separator -->ແທນ​ທີ່​ຈະ​ກົດມະຫາຊົນໃຫ້ຫຼັບຕາເຮັດຕາມຄຳສອນຂອງຄຣິສຕະຈັກ, ນະໂຍບາຍເຫຼົ່ານັ້ນສົ່ງຜົນໃຫ້ປະຊາຊົນບໍ່ເຊື່ອໃນພຣະເຈົ້າ ແລະ ກາຍເປັນນັກປະຕິວັດ,<!-- #segment-separator -->ໂດຍພວກເຂົາລັງກຽດຄຳສອນຂອງຄຣິສຕະຈັກໂຣມວ່າເປັນພຽງເລ່ຫຼ່ຽມຂອງພວກບາດຫຼວງ.<!-- #segment-separator -->ປະຊາຊົນຖືວ່າພວກບາດຫຼວງມີສ່ວນຮ່ວມໃນການກົດ​ຂີ່ຂອງພວກເຂົາ.<!-- #segment-separator -->ພຣະເຈົ້າອົງດຽວທີ່ພວກເຂົາຮູ້ຈັກແມ່ນພຣະເຈົ້າຂອງຄຣິສຕະຈັກໂຣມ; ຄຳສອນຂອງຄຣິສຕະຈັກນັ້ນເປັນສາສະໜາດຽວທີ່ພວກເຂົາຮູ້ຈັກ.<!-- #segment-separator -->ພວກເຂົາ​ຖື​ວ່າ​ຄວາມ​ໂລບ​ ແລະ ​ຄວາມ​ໂຫດ​ຮ້າຍ​ຂອງຄຣິສຕະຈັກໂຣມ​ເປັນ​ໝາກ​ຜົນໂດຍກົງຂອງພຣະຄຳພີ, ແລ້ວພວກເຂົາຈະບໍ່ເອົາສັກຢ່າງທີ່ກ່ຽວຂ້ອງກັບສິ່ງເຫຼົ່ານີ້. {GC 281.2}

## {GC 281.3}

ຄຣິສຕະຈັກໂຣມໄດ້ບິດເບືອນລັກສະນະຂອງພຣະເຈົ້າ ແລະ ຂໍ້ບັງຄັບຂອງພຣະອົງ, ມາບັດນີ້ປະຊາຊົນຈຶ່ງປະຕິເສດທັງພຣະຄຳພີ ແລະ ພຣະເຈົ້າຂອງພຣະຄຳພີ.<!-- #segment-separator -->ຄຣິສຕະຈັກໂຣມຮຽກຮ້ອງໃຫ້ຄົນຫຼັບຕາເຊື່ອໃນຄຳສອນຂອງຄຣິສຕະຈັກ ໂດຍອ້າງວ່າໄດ້ຮັບການສະໜັບສະໜູນຈາກພຣະຄຳພີ.<!-- #segment-separator -->ໂວນແຕກັບພັກພວກຈຶ່ງຕອບສະໜອງຕໍ່ສິ່ງເຫຼົ່ານີ້ດ້ວຍການປະຖິ້ມພຣະຄໍາຂອງພຣະເຈົ້າທັງໝົດ ແລະ ແຜ່ກະຈາຍຄວາມພິດເລື່ອງການບໍ່ເຊື່ອໃນພຣະເຈົ້າໄປໃນທຸກແຫ່ງຫົນ.<!-- #segment-separator -->ຄຣິສຕະຈັກໂຣມໄດ້ຢຽບຢ້ຳສະມາຊິກລົງພາຍໃຕສົ້ນຕີນເຫຼັກ; ບັດ​ນີ້​ເມື່ອມະຫາຊົນ​ທີ່ເສື່ອມ​ໂຊມ ແລະ ຖືກທຳຮ້າຍນັ້ນພະຍາຍາມດິ້ນຫຼຸດຈາກອຳນາດຜະເດັດການຂອງມັນ ພວກເຂົາກັບປະຖິ້ມການຖືກຄວບຄຸມທຸກຢ່າງ ແມ່ນແຕ່ການຄວບຄຸມໃຈຂອງຕົນເອງ.<!-- #segment-separator -->ປະຊາຊົນຮູ້ສຶກ​ຄຽດ​ແຄ້ນ​ຕໍ່​ຂອງປອມທີ່ພວກເຂົາ​ເຄີຍເຄົາ​ລົບນັບຖືເປັນເວລາ​ດົນ​ນານ ຈຶ່ງປະຕິເສດທັງ​ຄວາມ​ຈິງ ແລະ ຄວາມ​ເທັດໄປພ້ອມກັນ; ພວກທາດຂອງຄວາມຊົ່ວເຂົ້າໃຈຜິດວ່າ ຄຳວ່າ “ເສລີພາຍ” ຮວມເຖິງການເຮັດບາບຢ່າງເສລີ, ພວກເຂົາຈຶ່ງພາກັນສະຫຼອງຄວາມເປັນອິດສະຫຼະ. {GC 281.3}

## {GC 282.1}

ໃນຊ່ວງການເລີ່ມຕົ້ນຂອງການປະຕິວັດນັ້ນ ກະສັດຍອມໃຫ້ປະຊາຊົນມີຕົວແທນຫຼາຍກວ່າພວກຂຸນນາງ ແລະ ພວກບາດຫຼວງ.<!-- #segment-separator -->ສະນັ້ນດຸນອຳນາດຈຶ່ງຕົກຢູ່ໃນມືຂອງປະຊາຊົນ; ແຕ່ພວກ​ເຂົາບໍ່​ມີຄວາມ​ພ້ອມ​ທີ່​ຈະ​ນໍາ​ໃຊ້ອຳນາດດັ່ງກວ່າ​ດ້ວຍສະຕິ​ປັນ​ຍາ​ ແລະ ​ຄວາມເໝາະສົມ.<!-- #segment-separator -->ເຂົາທັງຫຼາຍມີ​ຄວາມ​ກະຕືລືລົ້ນ​ທີ່​ຈະ​ແກ້​ໄຂ​ຄວາມ​ບໍ່ເປັນທຳທີ່ເກີດຂຶ້ນກັບຝ່າຍຂອງຕົນ, ຈຶ່ງຕັ້ງຕົ້ນປ່ຽນແປງລະບົບ​ສັງຄົມ.<!-- #segment-separator -->ປະຊາ​ຊົນ​ຄຽດ​ແຄ້ນ, ຈິດ​ໃຈ​ເຕັມ​ໄປ​ດ້ວຍ​ຄວາມ​ຊົງ​ຈຳ​ອັນ​ຂົມ​ຂື່ນທີ່ບໍ່ໄດ້ຮັບຄວາມເປັນທຳເປັນເວລາດົນ; ພວກເຂົາຕັດສິນໃຈປັບປ່ຽນສະພາບແຫ່ງຄວາມທຸກທີ່ເຈັບປວດຈົນທົນບໍ່ໄຫວ ແລະ ຈະແກ້ແຄ້ນທຸກຄົນທີ່ພວກຕົ້ນຖືວ່າເປັນຕົ້ນເຫດຂອງຄວາມທຸກດັ່ງກ່າວ.<!-- #segment-separator -->ຄົນທີ່ເຄີຍຖືກ​ຂົ່ເຫັງໄດ້​ຖອດ​ຖອນ​ບົດຮຽນຈາກຜູ້​ທີ່​ບັບບັງຄັບເຂົາໃນລະບອບຜະເດັດການ​ ແລ້ວມາກົກຂີ່ຜູ້ທີ່ເຄີຍກົດຂີ່ຕົນ. {GC 282.1}

## {GC 282.2}

ເປັນເລື່ອງທີ່ໜ້າເສົ້າສຳລັບປະເທດຝຣັ່ງທີ່ຕ້ອງເກັບກ່ຽວຜົນຈາກການຂ້າຄົນ.<!-- #segment-separator -->ເປັນຜົນຮ້າຍແຮງຈາກການທີ່ເຄີຍຍອມໃຫ້ຄຣິສຕະຈັກໂຣມຄອບງຳ.<!-- #segment-separator -->ບ່ອນທີ່ປະເທດຝຣັ່ງປັກຫຼັກປະຫານທຳອິດພາຍໃຕ້ອິດທິພົນຂອງຄຣິສຕະຈັກໂຣມໃນຊ່ວງເລີ່ມຕົ້ນຂອງການປະຕິຮູບ ເປັນບ່ອນດຽວກັນທີ່ມີການຕັ້ງມີດປະຫານທຳອິດໃນຊ່ວງການປະຕິວັດ.<!-- #segment-separator -->ໃນບ່ອນທີ່ກຸ່ມທຳອິດຖືກເຜົາຕາຍຍ້ອນຄວາມເຊື່ອໃນຄຳສອນຂອງໂປຣແຕັສຕັງໃນສັດຕະວັດທີ 16 ເປັນບ່ອນດຽວກັນທີ່ກຸ່ມທຳອິດຖືກຕັດຄໍໃນສັດຕະວັດທີ່ 18.<!-- #segment-separator -->ຂ່າວປະເສີດເປັນສິ່ງທີ່ສາມາດຮັກສາປະ​ເທດ​ຝຣັ່ງ​ໃຫ້ຫາຍ, ແຕ່ເມື່ອພວກເຂົາປະຕິເສດໄປແລ້ວ ກໍເປັນການເປີດ​ປະ​ຕູ​ສູ່​ຄວາມ​ບໍ່​ເຊື່ອໃນພຣະເຈົ້າ ແລະ ຄວາມ​ພິນາດທີ່ຕາມມາ.<!-- #segment-separator -->ເມື່ອການຢັບຢັ້ງຂອງພຣະບັນຍັດຂອງພຣະເຈົ້າຖືກປະຖິ້ມໄປ, ປາກົດວ່າກົດໝາຍຂອງມະນຸດບໍ່ພຽງພໍທີ່ຈະຢັບຢັ້ງອາລົມຂອງມະນຸດໄດ້; ແລ້ວ​ປະ​ເທດ​ຊາດ​ຈຶ່ງຖືກນຳໄປສູ່​ການ​ກະ​ບົດ​ ແລະ ອະນາທິປະໄຕ.<!-- #segment-separator -->ປະຫວັດສາດໂລກເອີ້ນໄລຍະເວລາທີ່ປະເທດຝຣັ່ງເຮັດສົງຄາມຕໍ່ສູ້ພຣະຄໍາພີວ່າ “ຍຸກສະໄໝທີ່ຄວາມເປັນຕາຢ້ານຄອງເມືອງ.”<!-- #segment-separator -->ຄວາມ​ສະຫງົບ​ສຸກ ແລະ ຄວາມ​ຊົມຊື່ນຍິນດີຖືກຂະຈັດປັດເປົ່າອອກໄປຈາກບ້ານ​ເຮືອນ​ ແລະ ຈິດ​ໃຈ​ຂອງ​ມະນຸດ.<!-- #segment-separator -->ບໍ່ມີໃຜປອດໄພ.<!-- #segment-separator -->ຜູ້ທີ່ຊະນະໃນມື້ນີ້ໄດ້ຖືກສົງໃສ, ຕັດສິນລົງໂທດໃນມື້ຖັດໄປ.<!-- #segment-separator -->ຄວາມ​ຮຸນ​ແຮງ​ ແລະ ​ຕັນຫາປົກຄອງໃຈຄົນໂດຍບໍ່ມີການຢັບຢັ້ງ. {GC 282.2}

## {GC 283.1}

ທັງກະສັດ, ພວກນັກບວດ ແລະ ພວກຂຸນນາງ ຖືກບັງຄັບໃຫ້ຍອມຈໍານົນຕໍ່ຄວາມໂຫດຮ້າຍຂອງປະຊາຊົນທີ່ລຸກຮື ແລະ ໂມໂຫເປັນບ້າ.<!-- #segment-separator -->ການປະຫານຊີວິດຂອງກະສັດຍິ່ງເຮັດໃຫ້ປະຊາຊົນຫິວກະຫາຍການແກ້ແຄ້ນຫຼາຍຂຶ້ນ; ສ່ວນຄົນທີ່ອອກຄຳສັ່ງໃຫ້ປະຫານເພິ່ນ ກໍຖືກປະຫານເອງຫຼັງຈາກນັ້ນບໍ່ດົນ.<!-- #segment-separator -->ທຸກຄົນທີ່ສົງໄສວ່າເປັນສັດຕູຕໍ່ການປະຕິວັດໄດ້ຖືກກໍານົດໃຫ້ຂ້າຖິ້ມ.<!-- #segment-separator -->ໃນຄຸກ​ຕ່າງໆ​ ມີ​ຄົນຖືກຂັງຢ່າງ​ແອ​ອັດ ເຊິ່ງມີຊ່ວງໜຶ່ງທີ່ຈຳນວນຜູ້ຖືກຂັງເຖິງ 200,000 ຄົນ.<!-- #segment-separator -->ມີເຫດການໂຫດຮ້າຍຢ່າງເປັນຕາຢ້ານເກີດຂຶ້ນໃນເມືອງຕ່າງໆ.<!-- #segment-separator -->ພວກນັກປະຕິວັດແຕກແຍກກັນ, ຝ່າຍໜຶ່ງຕໍ່ສູ້ອີກຝ່າຍໜຶ່ງ ຈົນປະເທດຝຣັ່ງໄດ້ກາຍເປັນສະໜາມຮົບທີ່ຄົນຕ່າງຝ່າຍຂັດແຍ້ງກັນຕາມອາລົມແປປ່ວນຂອງແຕ່ລະກຸ່ມຄົນ.<!-- #segment-separator --> “ຢູ່ນະຄອນປາຣີມີການກໍ່ຄວາມວຸ້ນວາຍຢ່າງຕໍ່ເນື່ອງ, ພົນລະເມືອງຖືກແບ່ງອອກເປັນພັກເປັນພວກ, ເຊິ່ງເບິ່ງຄືວ່າຕ່າງຝ່າຍຕ່າງມຸ້ງຂ້າລ້າງຜານອີກຝ່າຍໜຶ່ງ.”<!-- #segment-separator -->ຊ້ຳຮ້າຍ ໃນເວລານັ້ນປະເທດຝຣັ່ງກໍຍັງເຮັດສົງຄາມອັນຍາວນານ ແລະຮ້າຍແຮງກັບບັນດາປະເທດມະຫາອໍານາດຂອງເອີຣົບ.<!-- #segment-separator --> “ປະເທດເກືອບຈະລົ້ມລະລາຍ, ກອງທັບກໍາລັງຮ້ອງຟ້ອງຂໍເງິນເດືອນທີ່ຄ້າງຈ່າຍ, ຊາວນະຄອນປາຣີອຶດຫິວ, ຕ່າງແຂວງກໍຖືກທໍາລາຍໂດຍກອງໂຈນ ແລະ ອາລະຍະທໍາເກືອບຈະສູນຫາຍໄປພາຍໃຕ້ອະນາທິປະໄຕ ແລະ ການປ່ອຍຕົວເຮັດຕາມອາລົມ.” {GC 283.1}

## {GC 283.2}

ປະຊາຊົນຮຽນຮູ້ບົດຮຽນຄວາມໂຫດຮ້າຍ ແລະ ການທໍລະມານຢ່າງດີ ເຊິ່ງຄຣິສຕະຈັກໂຣມສອນຢ່າງພາກພຽນ.<!-- #segment-separator -->ມື້ແຫ່ງການລ້າງແຄ້ນໄດ້ມາຮອດໃນທີ່ສຸດ.<!-- #segment-separator -->ມາຮອບນີ້ມັນ​ບໍ່​ແມ່ນ​ພວກສາວົກ​ຂອງ​ພຣະ​ເຢ​ຊູ​ທີ່​ຖືກໂຍນເຂົ້າ​ໄປ​ໃນຄຸກມືດ ຫຼື ຖືກລາກໄປປະຫານ,<!-- #segment-separator -->ເພາະພວກສາວົກເສຍຊີວິດ ຫຼື ຖືກ​ຂັບ​ໄລ່​ອອກໄປໝົດແລ້ວຕັ້ງນານ.<!-- #segment-separator -->ບັດນີ້ຄຣິສຕະຈັກໂຣມຕ້ອງຖືກທຳລາຍໂດຍສີມືຂອງຄົນທີ່ມັນເຄີຍສອນໃຫ້ຊື່ນຊົມໃນການຫຼັ່ງເລືອດ.<!-- #segment-separator --> “ຕົວຢ່າງຂອງການຂົ່ມເຫັງທີ່ພວກນັກບວດຂອງປະເທດຝຣັ່ງໄດ້ກະທຳໃສ່ຄົນອື່ນນັບມາຫຼາຍສະໄໝ, ບັດນີ້ກໍກັບຖືກພວກເຂົາເອງຢ່າງສາສົມ.<!-- #segment-separator -->ເລືອດຂອງພວກບາດຫຼວງໄຫຼລົງຈາກຖານມີດປະຫານ.<!-- #segment-separator -->ເຮືອພາຍຂະໜາດໃຫຍ່ ແລະ ຄຸກຕ່າງໆ ເຊິ່ງເຄີຍເຕັມໄປດ້ວຍຊາວຮູເກີໂນ, ບົດນີ້ກໍເຕັມໄປດ້ວຍຜູ້ທີ່ຂົ່ມເຫັງພວກເຂົາ.<!-- #segment-separator -->ພວກບາດຫຼວງຖືກຕ່ອງໂສ້ໃຫ້ພາຍເຮືອອັນເປັນການແບກຮັບເອົາຄວາມທຸກທັງຫຼາຍທີ່ຄຣິສຕະຈັກໂຣມເປັນເຫດໃຫ້ຄົນນອກຮີດຜູ້ອ່ອນສຸພາບຕ້ອງທົນ.” {GC 283.2}

## {GC 284.1}

“ນັ່ນເປັນຊ່ວງເວລາເມື່ອສານທີ່ປ່າເຖື່ອນທີ່ສຸດຕັດສິນຕາມກົດໝາຍທີ່ປ່າເຖື່ອນທີ່ສຸດ; ເມື່ອເພື່ອນບ້ານບໍ່ສາມາດທັກທາຍກັນ ຫຼື ອະທິຖານ…ໂດຍບໍ່ສ່ຽງທີ່ຈະເຮັດຜິດທີ່ມີໂທດປະຫານ; ເປັນຊ່ວງເວລາທີ່ມີ(ສາຍ/ນັກ)ສືບຄອຍຈ້ອງປອງຮ້າຍຢູ່ທຸກ(ປາກຊອຍ); ເມື່ອມີດປະຫານລົງສັບໆ ຢູ່ຕະຫຼອດທຸກເຊົ້າ; ເມື່ອຄຸກທຸກແຫ່ງແອອັດຄືກັບຫ້ອງໃຕ້ເຮືອຂອງເຮືອພາຍທີ່ໃຊ້ແຮງງານທາດ; ເມື່ອຟອງເລືອດໄຫຼຜ່ານ​ທໍ່​ລະບາຍນ້ຳລົງໄປສູ່ແມ່ນ້ຳແຊນ (Seine)….<!-- #segment-separator -->ນອກຈາກນັ້ນໃນແຕ່ລະມື້ມີກວຽນບັນທຸກຜູ້ເຄາະຮ້າຍຜ່ານຖະໜົນໃນນະຄອນປາຣີໄປສູ່ຄວາມຕາຍ; ໃນຂະນະດຽວກັນເຈົ້າໜ້າທີ່ຜູ້ທີ່ໄດ້ຮັບການແຕ່ງຕັ້ງຈາກຄະນະກຳມະການສູງສຸດໃຫ້ປະຈຳຕ່າງແຂວງໄດ້ເປີດເຜີຍຄວາມໂຫດຫ້ຽມທາລຸນທີ່ຮ້າຍແຮງກວ່າທີ່ປາກົດຢູ່ໃນນະຄອນຫຼວງ.<!-- #segment-separator -->ພວກເຂົາຮູ້ສຶກວ່າມີດປະຫານສັບລົງມາບໍ່ທັນ,<!-- #segment-separator -->ນັກໂທດທີ່ຢືນເປັນແຖວ​ຍາວຖືກ(กราดยิง)(ໃຫ້ກ້ຽງ).<!-- #segment-separator -->ມີການເຈາະຮູໃນເຮືອແຜ່ໃຫ້ນັກໂທດຈົມນ້ຳຕາຍພ້ອມກັນເປັນໝູ່ໃຫຍ່.<!-- #segment-separator -->ເມືອງລີອົງ (Lyons) ກາຍເປັນທະເລຊາຍ.<!-- #segment-separator -->ສ່ວນທີ່ເມືອງ ອາຣັສ (Arras) ທ່າມກາງຄວາມໂຫດຮ້າຍທີ່ເກີດຂຶ້ນນັ້ນ, ແມ່ນແຕ່ຄວາມເມດຕາທີ່ຈະໃຫ້ນັກໂທດຕາຍໄວກໍຍັງບໍ່ມີ.<!-- #segment-separator -->ຕະຫຼອດສາຍແມ່ນ້ຳລົວ (Loire) ຕັ້ງແຕ່ເມືອງໂຊເມີ (Saumur) ເຖິງທະເລ ມີຝູງອີກາກັບແຫຼວເປັນຈຳນວນຫຼາຍກິນຊາກສົບທີ່ເປື່ອຍກາຍເຊິ່ງກອດພັນກັນຢ່າງໜ້າລັງກຽດ.<!-- #segment-separator -->ບໍ່ມີການສະແດງຄວາມເມດຕາເລີຍບໍ່ວ່າເປັນເພດໃດ ຫຼື ອາຍຸໃດກໍຕາມ.<!-- #segment-separator -->ຈໍາ​ນວນ​ຊາວໜຸ່ມ​ ແລະ ​​ຍິງສາວອາຍຸ 17 ປີທີ່ຖືກລັດ​ຖະ​ບານອັນເລວຊາມຂ້າຕາຍນັ້ນມີຫຼາຍຮ້ອຍຄົນ.<!-- #segment-separator -->ພວກນັກປະຕິວັດພັກຢາໂກບິນຈັບເດັກອ່ອນກິນນົມຄາເຕົ້າ ໃຊ້ຫອກແທງໂຍນ ແລ້ວຕໍ່ໆ ກັນ.”<!-- #segment-separator -->ໃນໄລຍະເວລາ 10 ພຽງປີມີຄົນຈຳນວນຫຼວງຫຼາຍຖືກຂ້າຕາຍ. {GC 284.1}

## {GC 284.2}

ທັງ​ໝົດ​ນີ້​ແມ່ນ​ເປັນ​ໄປທີ່​ຊາ​ຕານ​ຕ້ອງການ.<!-- #segment-separator -->ນີ້ແມ່ນສິ່ງທີ່ມັນມຸ້ງໝາຍຕະຫຼອດຫຼາຍຮ້ອຍປີເພື່ອໃຫ້ມັນເກີດ.<!-- #segment-separator -->ນະໂຍບາຍຂອງມັນແມ່ນການຫຼອກລວງຕັ້ງແຕ່ຕົ້ນຈົນເຖິງສຸດທ້າຍ; ມັນປະສົງຢ່າງເດັດດຽວໃຫ້ມະນຸດຕ້ອງທົນຕໍ່ຄວາມທຸກເວດທະນາ ເພື່ອທຳລາຍລັກສະນະ ແລະ ສີພຣະຫັດຂອງພຣະເຈົ້າ ແລະ ທຳລາຍພຣະປະສົງແຫ່ງຄວາມຮັກ, ທັງໝົດນີ້ກໍເພື່ອສ້າງຄຄວາມໂສກເສົ້າໃນສະຫວັນ.<!-- #segment-separator -->ຈາກ​ນັ້ນ​ມັນ​ຫຼອກ​ລວງມະນຸດໃຫ້ໂທດພຣະເຈົ້າສຳລັບຜົນງານຂອງມັນເອງ, ເໝືອນວ່າຄວາມທຸກທີ່ເກີນຂຶ້ນເປັນແຜນການ​ຂອງ​ພຣະຜູ້​ສ້າງ.<!-- #segment-separator -->ເຊັ່ນດຽວກັນ, ເມື່ອຄົນທີ່ຕົກຕ່ຳຍ້ອນຄວາມໂຫດຮ້າຍຂອງຊາຕານໄດ້ຮັບອິດສະຫຼະ, ມັນກໍຍຸຍົງໃຫ້ພວກເຂົາເຮັດຄວາມຊົ່ວຮ້າຍ ແລະ ປະພຶດເກີນຂອບເຂດ.<!-- #segment-separator -->ແລ້ວຜູ້ຜະເດັດການກັບພວກທີ່ກົດຂີ່ຂົ່ມເຫັງກໍຊີ້ໄປຍັງການປ່ອຍຕົວເຮັດບາບໂດຍບໍ່ຢັບຢັ້ງໃຈນັ້ນວ່າ ເປັນຕົວຢ່າງໝາກຜົນຂອງເສລີພາບ. {GC 284.2}

## {GC 285.1}

ເມື່ອ​ມີຄົນສັງເກດ​ຄວາມ​ຜິດ​ທີ່ປອມຕົວແບບໜຶ່ງ ຊາຕານພຽງແຕ່ເອົາຄວາມຜິດນັ້ນມາປ່ຽນໃຫ້ປ່ອມຕົວແບບໃໝ່ ແລ້ວ ຄົນສ່ວນຫຼາຍກໍຮັບເອົາຢ່າງ​ກະ​ຕື​ລື​ລົ້ນ​ເທົ່າ​ກັບ​ຕອນ​ທຳອິດ.<!-- #segment-separator -->ເມື່ອປະຊາຊົນພົບວ່າລະບົບຄຳສອນຂອງຄຣິສຕະຈັກໂຣມນັ້ນເປັນການຫຼອກລວງ ຊາຕານຈຶ່ງບໍ່ສາມາດໃຊ້ຄຣິສຕະຈັກໂຣມເພື່ອນຳຄົນໃຫ້ລະເມີດພຣະບັນຍັດຂອງພຣະເຈົ້າ; ມັນຈຶ່ງປຸກປັນໃຫ້ຄົນທັງຫຼາຍເຫັນວ່າສາສະໜາທຸກຢ່າງເປັນການຫຼອກລວງ ແລະ ພຣະຄຳພີເປັນພຽງນະຍາຍ ເພື່ອໃຫ້ພວກເຂົາຖິ້ມຂໍ້ບັງຄັງຂອງພຣະເຈົ້າ ແລະ ປ່ອຍຕົຍເຮັດຊົ່ວໂດຍບໍ່ຢັບຢັ້ງໃຈ. {GC 285.1}

## {GC 285.2}

ຄວາມ​ຜິດ​ພາດ​ອັນ​ຮ້າຍ​ແຮງ​ທີ່​ເຮັດ​ໃຫ້​ຊາວ​ປະ​ເທດ​ຝຣັ່ງ​ໄດ້​ຮັບ​ຄວາມ​ເສຍ​ຫາຍ​ນັ້ນ​ແມ່ນ​ການບໍ່​ສົນ​ໃຈ​ຄວາມ​ຈິງ​ອັນ​ຍິ່ງ​ໃຫຍ່​ຂໍ້ດຽວ ກໍຄື ເສລີພາບທີ່ແທ້ຈິງຢູ່ໃນຂໍ້ຫ້າມແຫ່ງພຣະບັນຍັດຂອງພຣະເຈົ້າ.<!-- #segment-separator --> “ຖ້າເຈົ້າໄດ້ເຮັດແຕ່ຕາມຄຳສັ່ງຂອງເຮາ ແລ້ວພອນກໍຈະຫຼັ່ງໄຫຼດັ່ງສາຍນ້ຳບໍ່ບົກແຫ້ງ. ແລ້ວໄຊຊະນະກໍຈະເປັນຂອງເຈົ້າໃນທັນທີ ດັທງທະເລທີ່ຖືກລົມພັດມາເທິງຊາຍຫາດ.”<!-- #segment-separator --> “ອົງພຣະຜູ້ເປັນເຈົ້າກ່າວວ່າ, ‘ຄວາມປອດໄພຈະບໍ່ມີສຳລັບພວກຄົນຊົ່ວຮ້າຍ.’”<!-- #segment-separator --> “ແຕ່ຜູ້ໃດກໍຕາມທີ່ຟັງເຮົາຈະປອດໄພ ແລະ ຈະມີຊີວິດຢູ່ໂດຍບໍ່ຢ້ານອັນຕະລາຍໃດໆ ທັງສິ້ນ.” (ເອຊາຢາ 48:18, 22; ສຸພາສິດ 1:33). {GC 285.2}

## {GC 285.3}

ຄົນທີ່ບໍ່ເຊື່ອວ່າມີພຣະເຈົ້າ ແລະ ຄົນທີ່ບໍ່ເຊື່ອໃນສາສະໜາ ພ້ອມດ້ວຍພວກທີ່ຫຼົງໄປຈາກຄວາມເຊື່ອນັ້ນ ລ້ວນແຕ່ຕໍ່ຕ້ານ ແລະ ປະນາມພຣະບັນຍັດຂອງພຣະເຈົ້າ; ແຕ່ອິດທິພົນຂອງພວກເຂົາສົ່ງຜົນທີ່ພິສູດວ່າ ຄວາມສຸກຂອງມະນຸດຂຶ້ນຢູ່ກັບການເຊື່ອຟັງບົດບັນຍັດຂອງພຣະອົງ.<!-- #segment-separator -->ໃຫ້ຜູ້​ທີ່​ບໍ່ຍອມອ່ານບົດຮຽນ​ຈາກພຣະຄຳຂອງ​ພຣະເຈົ້າ​ ໄປອ່ານບົດຮຽນໃນປະຫວັດສາດ​ຂອງ​ຊົນຊາດທັງປວງ. {GC 285.3}

## {GC 285.4}

ເມື່ອ​ຊາຕານ​ເຄື່ອນໄຫວຜ່ານຄຣິສຕະຈັກ​ໂຣມເພື່ອນຳພາ​ມະນຸດ​ອອກ​​ຈາກ​ການ​ເຊື່ອ​ຟັງ, ມັນປອມຕົວ ແລະ ປິດບັງວຽກງານຂອງຕົວເອງ, ຈົນຄົນບໍ່ເຂົ້າໃຈວ່າ​ຄວາມ​ເສື່ອມ​ໂຊມ ແລະ ຄວາມ​ທຸກ​ລຳບາກ​ທີ່​ເກີດຂຶ້ນນັ້ນເປັນຜົນ​ຂອງ​ການ​ລ່ວງ​ລະເມີດ.<!-- #segment-separator -->ພຣະວິນຍານບໍຣິສຸດຕ້ານທານອຳນາດ​ຂອງມັນເພື່ອບໍ່ໃຫ້ຜົນບານປາຍຢ່າງເຕັມທີ່.<!-- #segment-separator -->ປະຊາຊົນບໍ່ໄດ້ຄົ້ນຫາຕົ້ນສາຍປາຍເຫດຂອງຄວາມທຸກທີ່ເກີດຂຶ້ນກັບພວກເຂົາ.<!-- #segment-separator -->ແຕ່​ໃນ​ການ​ປະ​ຕິ​ວັດຝຣັ່ງນັ້ນສະພາແຫ່ງຊາດໄດ້ປະຕິເສດພຣະບັນຍັດຂອງພຣະເຈົ້າ​ຢ່າງ​ເປີດ​ເຜີຍ​.<!-- #segment-separator -->ແລ້ວໃນຍຸກສະໄໝທີ່ຄວາມເປັນຕາຢ້ານຄອງເມືອງນັ້ນ ຄົນທັງຫຼາຍສາມາດເຫັນຜົນທີ່ເກີດຂຶ້ນຈາກກາານຖິ້ມພຣະຄຳພີ. {GC 285.4}

## {GC 286.1}

ເມື່ອປະເທດປະເທດຝຣັ່ງປະຕິເສດພຣະເຈົ້າຢ່າງເປີດເຜີຍ ແລະ ປະຖິ້ມພຣະຄຳພີ, ຄົນຊົ່ວ ແລະ ຜີມານພາກັນສະແດງຄວາມຍິນດີໃນການບັນລຸຈຸດປະສົງຂອງພວກເຂົາທີ່ຕ້ອງການມາດົນນານ ກໍຄືອານາຈັກທີ່ບໍ່ຖືກຈໍາກັດໂດຍພຣະບັນຍັດຂອງພຣະເຈົ້າ.<!-- #segment-separator --> “ເພາະການຕັດສິນການກະທຳຊົວນັ້ນ ເຂົາບໍ່ໄດ້ລົງໂທດຢ່າງໄວວາ, ເຫດສະນັ້ນໃຈບຸດທັງຫຼາຍຂອງມະນຸດຈຶ່ງເຈຕະນາມຸ້ງທີ່ຈະກະທຳຄວາມຊົ່ວ.” (ປັນຍາຈານ 8:11 ແປຈາກ TKJV).<!-- #segment-separator -->ແຕ່​ການ​ລ່ວງ​ລະເມີດພຣະບັນຍັດທີ່ທ່ຽງ​ທຳ​ ແລະ ​ຊອບສົ່ງຜົນໃຫ້ເກີດຄວາມທຸກ ແລະ ຄວາມພິນາດຢ່າງຫຼີກລ້ຽງບໍ່ໄດ້.<!-- #segment-separator -->ເຖິງ​ແມ່ນ​ວ່າ​ການລົງໂທດບໍ່ໄດ້ເກີດຂຶ້ນທັນທີ ແຕ່ຄວາມຊົ່ວຂອງມະນຸດກຳລັງນຳພາພວກເຂົາສູ່ຄວາມຈິບຫາຍຢ່າງແນ່ນອນ. <!-- #segment-separator -->ການປະຖິ້ມຄວາມເຊື່ອ ແລະ ອາຊະຍາກຳໄດ້ສະສົມໄວ້ເປັນເວລາຫຼາຍຮ້ອຍປີສຳລັບວັນແຫ່ງການຕອບສະໜອງ; ແລ້ວເມື່ອ​ຄວາມ​ຊົ່ວ​ຮ້າຍ​ຂອງ​ພວກ​ເຂົາ​ເຕັມ​ອັດຕາ, ຄົນເຫຼົ່ຮນັ້ນທີ່ດູ​ຖູກ​ພຣະ​ເຈົ້າ​ໄດ້​ຮຽນ​ຮູ້ເມືອ່ສາຍ​ເກີນ​ໄປ​ວ່າການເຮັດຊົ່ວຈົນ​ໝົດ​ຄວາມ​ອົດ​ທົນ​ຂອງພຣະເຈົ້າເປັນສິ່ງທີ່ໜ້າຢ້ານກົວອີ່ຫຼີ.<!-- #segment-separator -->ພຣະວິນ​ຍານຂອງພຣະເຈົ້າ​ທີ່​ຢັບຢັ້ງ​​ອຳນາດ​ອັນໂຫດຮ້າຍ​ຂອງ​ຊາຕານ​ໄດ້​ຖືກ​ຖອນຄືນສ່ວນຫຼາຍ, ​ຍອມໃຫ້ພະຍາມານຜູ້​​ຊື່ນ​ຊົມ​ພຽງ​ແຕ່​ໃນ​ຄວາມທຸກເວທະນາ​ຂອງ​ມະນຸດ​ເຮັດ​ຕາມຄວາມປະສົງ​ຂອງ​ມັນ.<!-- #segment-separator -->ຜູ້​ທີ່​ເລືອກຢູ່ຝ່າຍ​ກະບົດ​ໄດ້​ຖືກ​ປະ​ຖິ້ມ​ໃຫ້​ເກັບ​ກ່ຽວ​ໝາກຜົນ​ຂອງການກະບົດນັ້ນຈົນແຜ່ນດົນເຕັມ​ໄປ​ດ້ວຍ​ອາຊະຍາກຳ​ທີ່​ໜ້າ​ຢ້ານ​ເກີນ(ການ/ທີ່ຈະ)ບັນລະຍາຍ.<!-- #segment-separator -->ມີສຽງຮ້ອງຢ່າງສຸດແສນເຈັດປວດຈາກບັນດາ​ເມືອງ ແລະ ແຂວງ​ທີ່​ຖືກ​ທຳລາຍ.<!-- #segment-separator -->ປະເທດຝຣັ່ງຖືກສັ່ນສະເທືອນຄືກັບແຜ່ນດິນໄຫວ.<!-- #segment-separator -->ສາສະໜາ, ກົດໝາຍ, ຄວາມ​ເປັນ​ລະບຽບ​ຮຽບຮ້ອຍ​ທາງ​ສັງຄົມ, ຄອບຄົວ, ລັດ, ​ ແລະ ຄຣິສຕະຈັກ—ທັງໝົດນີ້ຖືກຟາດລົງດ້ວຍມືທີ່​ຍົກ​ຂຶ້ນເພື່ອ​ຕໍ່ຕ້ານພຣະບັນຍັດ​ຂອງ​ພຣະ​ເຈົ້າ.<!-- #segment-separator -->ຖ້ອຍຄຳຂອງໂຊໂລໂມນເປັນຄວາມຈິງແທ້ແນ່ນອນ ທີ່ກ່າວວ່າ:<!-- #segment-separator --> “ຄົນຊົ່ວຮ້າຍພັດຕາຍໄປຍ້ອນຄວາມຊົ່ວທີ່ຕົນໄດ້ກະທຳໄວ້.”<!-- #segment-separator --> “ແມ່ນຄົນບາບທຳຊົ່ວຕັ້ງຮ້ອຍຄັ້ງ ແລະອາຍຸຂອງລາວໝັ້ນຍືນຢູ່ໄດ້ ແຕ່ຂ້າພະເຈົ້າຍັງຮູ້ແນ່ວ່າ ຄວາມດີຈະມີແກ່ເຂົາທັງຫຼາຍທີ່ຍຳເກງພຣະເຈົ້າ ຄືທີ່ມີຄວາມຍຳເກງຕໍ່ພຣະພັກພຣະອົງ. ແຕ່ວ່າຈະບໍ່ເປັນການດີແກ່ຄົນຊົ່ວຮ້າຍ.” (ສຸພາສິດ 11:5; ປັນຍາຈານ 8:12, 13 ແປຈາກສະບັບ TKJV).<!-- #segment-separator --> “ເພາະເຈົ້າກຽດຊັງຄວາມຮູ້ ແລະປະຕິເສດທີ່ຈະຢ້ານຢຳອົງພຣະຜູ້ເປັນເຈົ້າ,”<!-- #segment-separator --> “ດ້ວຍເຫດນີ້ ເຈົ້າຈຶ່ງຈະໄດ້ຮັບຜົນຕອບແທນຕາມທາງຂອງເຈົ້າ ຈົນເຈົ້າເບື່ອໜ່ອຍຕໍ່ຄວາມຊົ່ວທີ່ເຈົ້າໄດ້ກະທຳ.” (ສຸພາສິດ 1:29, 31). {GC 286.1}

## {GC 287.1}

ພະຍານທີ່ສັດຊື່ຂອງພຣະເຈົ້າ, ຖືກຂ້າຕາຍດ້ວຍອຳນາດທີ່ໝິ່ນປະໝາດເຊິ່ງ “ອອກມາຈາກເຫວເລິກ” ແຕ່ກໍບໍ່ໄດ້ມິດງຽບດົນ.<!-- #segment-separator --> “ຫຼັງຈາກ 3 ວັນເຄິ່ງຜ່ານໄປແລ້ວ ລົມຫາຍທີ່ມີຊີວິດມາຈາກພຣະເຈົ້າ ກໍໄດ້ເຂົ້າໄປໃນສົບຂອງພວກເພິ່ນ ແລະ ທັງສອງໄດ້ລຸກຂຶ້ນ ແລະ ທຸກຄົນທີ່ໄດ້ເຫັນພວກເພິ່ນຕ່າງກໍຕົກໃນຢ້ານກົວຢ່າງໃຫຍ່ຫຼວງ.” (ພຣະນິມິດ11:11).<!-- #segment-separator -->ມະຕິຂອງສະພາແຫ່ງຊາດຝຣັ່ງທີ່ຍົກເລີກສາສະໜາຄຣິສ ແລະ ປະຕິເສດພຣະຄຳພີຢ່າງເປັນທາງການນັ້ນເກີດຂຶ້ນໃນປີ ຄ.ສ. 1793.<!-- #segment-separator -->ຫຼັງຈາກນັ້ນ 3 ປີ ເຄິ່ງສະພາດັ່ງກ່າວມີມະຕິໃໝ່ທີ່ລຶບລ້າງມິຕະເດີມ, ດັ່ງ​ນັ້ນ​ມີການອະນຸຍາດໃຫ້ເຜີຍແຜ່​ພຣະ​ຄຳ​ພີໄດ້.<!-- #segment-separator -->ຊາວໂລກ​ທັງປວງພາກັນຕົກຕະລຶງກັບຄວາມຄວາມຊົ່ວທີ່ເກີນຂຶ້ນເປັນຜົນຂອງການປະຕິເສດພຣະຄຳພີ, ຈຶ່ງມີຄົນຈຳນວນຫຼວງຫຼາຍເຫັນວ່າຄວາມເຊື່ອໃນພຣະເຈົ້າ ແລະ ໃນພຣະຄຳຂອງພຣະອົງເປັນຮາກຖານອັນຈຳ​ເປັນສຳລັບຄຸນ​ນະ​ທຳ ແລະ ສິນ​ທຳ.<!-- #segment-separator -->ອົງພຣະຜູ້ເປັນເຈົ້າຊົງ​ກ່າວ​ວ່າ:<!-- #segment-separator --> “ເຈົ້າ​ຄິດວ່າເຈົ້າເວົ້າໝິ່ນປະໝາດຜູ້ໃດ? ເຈົ້າບໍ່ໄດ້ເຄົາລົບຢຳເກງເຮົາ ພຣະເຈົ້າອົງບໍຣິສຸດຂອງຊາດອິດສະຣາເອນ.” (ເອ​ຊາ​ຢາ 37:23).<!-- #segment-separator --> “ດັ່ງ​ນັ້ນແຫຼະ ເຮົາຈະເຮັດໃຫ້ຊົນຊາດຕ່າງໆ ຮູ້ຣິດເດດ ແລະ ຄວາມຍິ່ງໃຫຍ່ຂອງເຮົາຄັ້ງດຽວກລ້ວພໍ; ພວກເຂົາຈະຮູ້ວ່ານາມຊື່ຂອງເຮົາແມ່ນ(ອົງພຣະຜູ້ເປັນເຈົ້າ/ພຣະເຢໂຮວາ).” (ເຢ​ເລ​ມີ 16:21 (ຕາມສະບັບ KJV)). {GC 287.1}

## {GC 287.2}

ຜູ້ເຜີຍພຣະທຳກ່າວ​ຕື່ມ​ວ່າ:<!-- #segment-separator --> “ແລ້ວຜູ້ປະກາດພຣະທຳທັງສອງ ກໍໄດ້ຍິນສຽງດັງມາຈາກສະຫວັນວ່າ ‘ຈົ່ງຂຶ້ນມາເທິງພີ້.’<!-- #segment-separator -->ໃນຂະນະທີ່ພວກສັດຕູຂອງພວກເພິ່ນເຝົ້າເບິ່ງຢູ່ນັ້ນ ພວກເພິ່ນກໍຂຶ້ນເມືອໃນເມກເຂົ້າສູ່ສະຫວັນ.” (ພຣະນິມິດ11:12).<!-- #segment-separator -->ນັບ​ຕັ້ງ​ແຕ່​ປະ​ເທດ​ຝຣັ່ງ​ເຮັດ​​ສົງ​ຄາມ​ຕໍ່ສູ້​ພະ​ຍານ​ທັງສອງ​ຂອງ​ພຣະ​ເຈົ້າ, ພຣະຄຳພີ​ໄດ້​ຮັບ​ກຽດຢ່າງ​ທີ່​ບໍ່​ເຄີຍ​ໄດ້ຮັບ​ມາ​ກ່ອນ.<!-- #segment-separator -->ໃນ​ປີ ຄ.ສ. 1804 ມີການຈັດຕັ້ງສະມາຄົມພຣະຄຣິສຕະທຳ​ອັງກິດ​ ແລະ ສະມາຄົນພຣະຄຣິສຕະທຳ​ຕ່າງປະເທດ​ຂຶ້ນ.<!-- #segment-separator -->ຈາກນັ້ນກໍມີອົງການທີ່ຄ້າຍຄືກັນເຊິ່ງມີສາຂາຈໍານວນຫຼາຍຢູ່ທົ່ວທະວີບເອີຣົບ.<!-- #segment-separator -->ໃນ​ປີ 1816 ສະມາຄົມພຣະຄຳຄຣິສຕະທຳ​ຂອງ​ອາ​ເມ​ລິ​ກາ​ໄດ້​ຖືກຈັດ​ຕັ້ງ​ຂຶ້ນ.<!-- #segment-separator -->ເມື່ອ​ສະມາຄົມພຣະຄຣິສຕະທຳ​ອັງກິດ​ຖືກຕັ້ງຂຶ້ນນັ້ນ ມີການຈັດພິມພຣະຄຳພີໃນ 50 ພາສາ.<!-- #segment-separator -->ຕັ້ງແຕ່ນັ້ນມາ, ມີການແປພຣະຄຳພີເປັນຫຼາຍຮ້ອຍພາສາ. {GC 287.2}

## {GC 287.3}

ສໍາລັບ 50 ປີກ່ອນປີ 1792 ບໍ່ສູ່ມີຜູ້ໃດໃສ່ໃຈໃນການປະກາດຂ່າວປະເສີດໃນຕ່າງປະເທດ.<!-- #segment-separator -->ບໍ່​ມີ​ສະ​ມາ​ຄົມ​ພຣະຄຳພີທີ່ຈັດຂຶ້ນໃໝ່​ໃນຊ່ວງເວລານັ້ນ ແລະ ບໍ່ຄ່ອຍມີຄຣິສຕະຈັກໃດ​ພະ​ຍາ​ຍາມເຜີຍແຜ່ຫຼັກສາສະໜາຄຣິສໃນດິນແດນທີ່ບໍ່ມີຄົນເຊື່ອໃນພຣະເຈົ້າ.​<!-- #segment-separator -->ແຕ່ຊ່ວງທ້າຍສັດຕະວັດທີ 18 ກໍມີການປ່ຽນແປງອັນໃຫຍ່ຫຼວງ.<!-- #segment-separator -->ຫຼາຍຄົນຮູ້ສຶກບໍ່ພໍໃຈກັບຜົນຂອງລັດທິເຫດຜົນນິຍົມ ແລະ ມາຮັບຮູ້ວ່າຈໍາເປັນຕ້ອງເພິ່ງການເປີດເຜີຍຈາກພຣະເຈົ້າ ແລະ ຕ້ອງມິປະສົບການໃນຊີວິດເຖິງຜົນຂອງການນັບຖືສາສະໜາ.<!-- #segment-separator -->ຕັ້ງແຕ່ນັ້ນມາການປະກາດຂ່າວປະເສີດໃນຕ່າງແດນໄດ້ຂະຫຍັບຂະຫຍາຍຢ່າງທີ່ບໍ່​ເຄີຍ​ເປັນ​ມາ​ກ່ອນ. {GC 287.3}

## {GC 288.1}

ການ​ພັດທະນາອຸດສາຫະກຳ​ການ​ພິມ​ເປັນແຮງຊຸກຍູ້​ວຽກ​ງານ​ການ​ແຈກຈຳໜ່າຍພຣະຄຳພີ.<!-- #segment-separator -->ມີຫຼາຍສິ່ງທີ່ປູທາງໃຫ້ພຣະຄຳຂອງພຣະເຈົ້າສາມາດຮັບການເຜີຍແຜ່ເຂົ້າໄປໃນປະເທດຕ່າງໆ ເຊັ່ນ: ການສື່ສານລະຫວ່າງປະເທດທີ່ສະດວກຂຶ້ນ, ການທໍາລາຍອັກຄະຕິ ແລະ ຄວາມເປັນຊາດນິຍົມຈົນບໍ່ຕິດຕໍ່ສຳພັນກັບຊາດອື່ນ, ພ້ອມດ້ວຍການສູນເສຍອໍານາດຝ່າຍການປົກຄອງຂອງສັນຕະປາປາ.<!-- #segment-separator -->ເປັນ​ເວລາ​ຫຼາຍ​ປີ​ທີ່​ມີການຈຳໜ່າຍພຣະ​ຄຳພີ​ຕາມຖະໜົນຫົນທາງໃນນະຄອນໂຣມໂດຍ​ບໍ່​ໄດ້ຖືກຫ້າມໄວ້ເລີຍ ແລະ ​ຕອນ​ນີ້​ພຣະຄຳພີໄດ້ຖືກນຳໄປເຖິງທຸກ​ບ່ອນ​ຂອງ​ໂລກ​ທີ່​ມີຄົນອາໄສ​ຢູ່​. {GC 288.1}

## {GC 288.2}

ໂວນແຕເປັນຜູ້ໜຶ່ງທີ່ມີຊື່ສຽງວ່າບໍ່ເຊື່ອໃນພຣະເຈົ້າ, ລາວເຄີຍເວົ້າໂອ້ອວດວ່າ:<!-- #segment-separator --> “ຂ້ອຍ​ຮູ້ສຶກເປັນຕາໜ່າຍທີ່ຕ້ອງຟັງຄົນເວົ້າ​ຊ້ຳຊາກວ່າ ມີຊາຍ​ 12 ​ຄົນ​(ກໍ່​ຕັ້ງ)​ສາ​ສະ​ໜາ​ຄລິສ.<!-- #segment-separator -->ຂ້ອຍຈະພິສູດໃຫ້ເຫັນວ່າ ຜູ້ຊາຍຄົນດຽວສາມາດໂຄ່ນມັນລົງໄດ້.”<!-- #segment-separator -->ແຕ່ມີຫຼາຍລຸ້ນຄົນເກີດມາແລະຕາຍຈາກໄປຫຼັງຈາກທີ່ໂວນແຕເສຍຊີວິດ.<!-- #segment-separator -->ຫຼາຍລ້ານຄົນໄດ້ເຂົ້າຮ່ວມເຮັດສົງຄາມຕໍ່ສູ້ພຣະຄໍາພີ.<!-- #segment-separator -->ແຕ່ແທນທີ່ມັນຈະຖືກທຳລາຍ ກໍຍິ່ງມີຫຼາຍກວ່າເກົ່າ, ບ່ອນໃດມີພຣະຄຳຂອງພຣະເຈົ້າຮ້ອຍເຫຼັ້ມໃນສະໄໝຂອງໂວນແຕ ສະໄໝນີ້ມີເປັນໝື່ນເປັນແສນເລັ້ມ.<!-- #segment-separator -->ມີນັກປະຕິຮູບຊ່ວງສະໄໝຕົ້ນໆ ກ່າວເຖິງຄຣິສຕະຈັກວ່າ, "ພຣະຄຳພີແມ່ນທັ່ງຕີເຫຼັກ ທີ່ເຮັດໃຫ້ຄ້ອນຕີຫຼາຍ(ອັນ)(กร่อน/ໝົດສະພາບ/ເກົ່າຈົນໃສ້ບໍ່ໄດ້/////)”<!-- #segment-separator -->ອົງພຣະຜູ້ເປັນເຈົ້າຊົງ​ກ່າວ​ວ່າ:<!-- #segment-separator --> “ບໍ່ມີອາວຸດໃດໆ ທີ່ທຳຮ້າຍເຈົ້າໄດ້ເລີຍ ເຈົ້າຈະມີຄຳຕອບແກ່ທຸກຄົນທີ່ຟ້ອງເຈົ້າ.” (ເອຊາຢາ 54:17). {GC 288.2}

## {GC 288.3}

“ພຣະຄໍາຂອງພຣະເຈົ້າກໍດຳລົງຢູ່ຕະຫຼອດໄປເປັນນິດ.”<!-- #segment-separator --> “ພຣະບັນຍັດທັງຫຼາຍຂອງພຣະອົງກໍໄວ້ໃຈໄດ້, ສະຖາປະນາຢູ່ເປັນນິດ ແລະ ປະກອບຄວາມຈິງກັບຄວາມທ່ຽງທຳ.” (ເອຊາຢາ 40:8; ເພງສັນລະເສີນ 111:7, 8 TKJV).<!-- #segment-separator -->ສິ່ງໃດກໍຕາມທີ່ສ້າງຂຶ້ນໂດຍສິດອຳນາດຂອງມະນຸດຈະຖືກໂຄ່ນລົງ; ແຕ່​ສິ່ງ​ທີ່​ຕັ້ງ​ຢູ່​ເທິງ​ຮາກຖານ​ແຫ່ງ​ພຣະ​ຄຳ​ທີ່​ບໍ່​ປ່ຽນ​ແປງ​ຂອງ​ພຣະ​ເຈົ້າ​ຈະ​ຢືນ​ຢູ່​ຕະຫຼອດ​ໄປ. {GC 288.3}
