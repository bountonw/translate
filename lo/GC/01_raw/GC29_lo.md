---
chapter:
  number: 29
  title:
    lo: ຄວາມຊົ່ວມາແຕ່ໃສ
    en: The Origin of Evil
---

## {GC 492.1}

### <Lao Heading>

ມີຄົນຈຳນວນບໍ່ໜ້ອຍທີ່ຮູ້ສຶກສັບສົນຫຼາຍໃນເລື່ອງຕົ້ນກໍາເນີດຂອງຄວາມບາບ ແລະ ສາເຫດທີ່ມີຄວາມບາບຢູ່ໃນໂລກ.<!--# segment-separator--> ພວກເຂົາເຫັນຄວາມຊົ່ວຮ້າຍ ພ້ອມດ້ວຍຄວາມທຸກເວດທະນາ ແລະ ຄວາມເສຍຫາຍທີ່ເກີດຂຶ້ນຍ້ອນຄວາມຊົ່ວຮ້າຍນັ້ນ, ແລ້ວກໍຖາມຂຶ້ນວ່າ ສະພາບດັ່ງກ່າວເປັນໄປໄດ້ຢ່າງໃດ ຖ້າມີພຣະເຈົ້າຜູ້ມີສະຕິປັນຍາຫຼາຍທີ່ສຸດ, ມີຣິດອໍານາດ ແລະ ມີຄວາມຮັກ.<!--# segment-separator--> ຄຳຖາມນີ້ແມ່ນເລື່ອງເລິກລັບທີ່ພວກເຂົາບໍ່ສາມາດຫາຄຳຕອບໄດ້.<!--# segment-separator--> ພວກເຂົາສົງໄສ ແລະ ຮູ້ສຶກສັບສົນຈົນເບິ່ງບໍ່ເຫັນຄວາມຈິງທີ່ໄດ້ຮັບການເປີດເຜີຍຢ່າງຈະແຈ້ງໃນພຣະຄຳຂອງພຣະເຈົ້າອັນເປັນຄວາມຈິງທີ່ຈຳເປັນສຳລັບຄວາມລອດ.<!--# segment-separator--> ບາງຄົນຄົ້ນຫາສິ່ງທີ່ພຣະເຈົ້າບໍ່ໄດ້ເປີດເຜີຍໂດຍຫວັງວ່າຈະຫາສາເຫດທີ່ມີຄວາມບາບ, ສະນັ້ນພວກເຂົາຈຶ່ງບໍ່ສາມາດຫາຄຳຕອບໄດ້. ຄົນທີ່ສົງໄສ ແລະ ມີນິໄສຈັບຜິດກໍເອົາປະເດັນນີ້(ທີ່ຫາຄຳຕອບບໍ່ໄດ້)ເປັນຂໍ້ແກ້ຕົວໃນການປະຕິເສດພຣະຄຳພີ.<!--# segment-separator--> ສ່ວນຄົນອື່ນກໍບໍ່ໄດ້ພົບຄຳຕອບທີ່ພໍໃຈໃນ(ບັນຫາເລື່ອງ)ສາເຫດທີ່ມີຄວາມຊົ່ວ ຍ້ອນຄວາມເຊື່ອເດີມທີ່ຮັບມາ ບວກກັບການຕີຄວາມໝາຍຂອງພຣະຄຳພີໃນທາງທີ່ຜິດໄດ້ບິດເບື່ອນຄຳສອນໃນຂໍ້ພຣະຄຳກ່ຽວກັບພຣະລັກສະນະຂອງພຣະເຈົ້າ, ການປົກຄອງຂອງພຣະອົງ ແລະ ຫຼັກການຂອງພຣະອົງໃນການຈັດການກັບຄວາມບາບ. {GC 492.1}

## {GC 492.2}

ເປັນໄປບໍ່ໄດ້ທີ່ຈະອະທິບາຍຕົ້ນກໍາເນີດຂອງຄວາມບາບຈົນສາມາດຊີ້ແຈງເຖິງສາເຫດທີ່ມັນເກີດຂຶ້ນ.<!--# segment-separator--> ເຖິງຢ່າງໃດກໍຕາມ, ກໍມີຂໍ້ມູນພຽງພໍທີ່ຈະເຂົ້າໃຈໄດ້ກຽບກັບຕົ້ນກຳເນີດ ແລະ ການຈັດການຂັ້ນສຸດທ້າຍຂອງຄວາມບາບ(ທີ່ຈະ/ເພື່ອ)ສະແດງໃຫ້ເຫັນເຖິງຄວາມຍຸຕິທຳ ແລະ ພຣະເມດຕາຂອງພຣະເຈົ້າໃນວິທີການທັງປວງຂອງພຣະອົງໃນການຈັດການກັບຄວາມຊົ່ວ.<!--# segment-separator--> ບໍ່ມີສິ່ງໃດທີ່ຖືກສອນຢ່າງແຈ່ມແຈ້ງໃນພຣະຄໍາພີຫຼາຍໄປກວ່າເລື່ອງນີ້ວ່າ ພຣະເຈົ້າບໍ່ມີສ່ວນກ່ຽວຂ້ອງກັບການກຳເນີດຂອງຄວາມບາບ, ບໍ່ມີການຖອນພຣະຄຸນຂອງພຣະອົງໂດຍເລືອກປະຕິບັດ, ບໍ່ມີຄວາມຜິດພາດໃນການປົກຄອງຂອງພຣະອົງທີ່ເປີດໂອກາດໃຫ້ການກະບົດເກີດຂຶ້ນ.<!--# segment-separator--> ຄວາມບາບເປັນສິ່ງທີ່ບຸກລຸກເຂົ້າມາ; “ເປັນຫຍັງຈຶ່ງມີຄວາມບາບ” ເປັນຄຳຖາມທີ່ບໍ່ມີຄຳຕອບ.<!--# segment-separator--> ມັນເປັນເລື່ອງເລິກລັບ ບໍ່ມີຄຳອະທິບາຍ; ຖ້າຈະແກ້ຕົວໃຫ້ຄວາມບາບກໍເທົ່າກັບເປັນການປົກປ້ອງຄວາມບາບ.<!--# segment-separator--> ຖ້າສາມາດຫາຂໍ້ແກ້ຕົວ ຫຼື ຫາສາເຫດຂອງຄວາມບາບໄດ້ມັນກໍຈະບໍ່ໄດ້ເປັນບາບແລ້ວ.<!--# segment-separator--> ພວກເຮົາມີຄວາມໝາຍດຽວເທົ່ານັ້ນຂອງຄວາມບາບ ກໍຄືຄວາມໝາຍທີ່ພຣະຄໍາຂອງພຣະເຈົ້າຂຽນໄວ້ວ່າ “ການບາບແມ່ນການຝ່າຝືນກົດບັນຍັດ;” ມັນເປັນການເຮັດຕາມຫຼັກການທີ່ຕໍ່ສູ້ກັບກົດບັດຍັດແຫ່ງຄວາມຮັກອັນເປັນຮາກຖານຂອງການປົກຄອງຂອງພຣະເຈົ້າ. {GC 492.2}

## {GC 493.1}

ກ່ອນທີ່ຄວາມຊົ່ວຈະເຂົ້າມານັ້ນ ທົ່ວຈັກກະວານມີແຕ່ຄວາມສະຫງົບສຸກ ແລະ ຄວາມຊົມຊື່ນຍິນດີ.<!--# segment-separator--> ທຸກສິ່ງທຸກຢ່າງສອດຄ່ອງກັບພຣະປະສົງຂອງພຣະຜູ້ສ້າງ.<!--# segment-separator--> ທຸກຊີວິດລ້ວນແຕ່ຮັກພຣະເຈົ້າເປັນທີ່ໜຶ່ງ ແລະ ມີຄວາມຮັກຕໍ່ກັນໂດຍບໍ່(ເລືອກໜ້າ).<!--# segment-separator--> ມີພຽງຜູ້ດຽວໃນຈັກກະວານທີ່ສາມາດຮັບຮູ້ເຖິງແຜນການ ແລະ ພຣະປະສົງທັງໝົດຂອງພຣະເຈົ້າໄດ້ ນັ້ນຄືພຣະຄຣິສຜູ້ຊົງເປັນພຣະທຳ; ພຣະອົງເປັນພຣະບຸດອົງດຽວຂອງພຣະເຈົ້າ, ມີທຳມະຊາດ, ພຣະລັກສະນະ ແລະ ພຣະປະສົງດຽວກັນກັບພຣະບິດາອົງນິຣັນ.<!--# segment-separator--> ພຣະບິດາຊົງສ້າງບັນດາຊາວສະຫວັນທັງປວງໂດຍທາງພຣະຄຣິສ.<!--# segment-separator--> “ໂດຍພຣະອົງນັ້ນພຣະເຈົ້າໄດ້ຊົງສ້າງສັບພະທຸກສິ່ງ ທັງໃນສະຫວັນ ແລະ ເທິງແຜ່ນດິນໂລກ ... ພຣະທີ່ນັ່ງ ຫຼືອານຸພາບ ຫຼບັນດາຜູ້ຄອບຄອງ ແລະ ບັນດາຜູ້ມີສິດອຳນາດທັງຫຼາຍ ພຣະເຈົ້າໄດ້ສ້າງສັບພະສິ່ງທັງໝົດນີ້ໂດຍທາງພຣະອົງ.” (ໂກໂລຊາຍ 1:16). ທຸກຊີວິດໃນສະຫວັນລ້ວນແຕ່ໃຫ້ຄວາມຈົງຮັກພັກດີຕໍ່ພຣະຄຣິສ ແລະ ພຣະບິດາເທົ່າກັນ. {GC 493.1}

## {GC 493.2}

ກົດບັນຍັດແຫ່ງຄວາມຮັກເປັນຮາກຖານການປົກຄອງຂອງພຣະເຈົ້າ; ຄວາມສຸກຂອງບັນດາຊີວິດທີ່ພຣະອົງຊົງສ້າງຂຶ້ນຢູ່ກັບການປະຕິບັດຕາມຫຼັກການອັນຊອບທຳຂອງກົດບັນຍັດນັ້ນ(ຢ່າງສົມບູນ).<!--# segment-separator--> ພຣະເຈົ້າຊົງປາຖະໜາໃຫ້ຜູ້ທີ່ພຣະອົງຊົງສ້າງ(ນັ້ນ)ນະມັດສະການພຣະອົງດ້ວຍຄວາມຮັກ, ຄືໃຫ້ເຄົາລົບນັບຖືພຣະອົງເພາະຊາບເຊິ່ງໃນພຣະລັກສະນະຂອງພຣະອົງ.<!--# segment-separator--> ພຣະອົງບໍ່ພໍໃຈທີ່ຈະໃຊ້ການບັງຄັບເພື່ອໃຫ້ມີຄົນຈົງຮັກພັກດີ; ແຕ່ຊົງໃຫ້ທຸກຄົນມີເສລີພາບໃນການເລືອກ ເພື່ອເຂົາຈະໄດ້ນະມັດສະການ ແລະ ຮັບໃຊ້ພຣະອົງດ້ວຍຄວາມສະໝົກໃຈ. {GC 493.2}

## {GC 493.3}

ແຕ່ກໍມີຜູ້ໜຶ່ງເລືອກທີ່ຈະນຳໃຊ້ເສຣີພາບ(ນັ້ນ/ດັ່ງກ່າວ)ໃນທາງ(ທີ່)ຜິດ.<!--# segment-separator--> ຄວາມບາບໄດ້ເລີ່ມຂຶ້ນກັບຜູ້ທີ່ໄດ້ຮັບກຽດຈາກພຣະເຈົ້າຮອງລົງມາຈາກພຣະຄຣິສ ຄືຜູ້ທີ່ມີອໍານາດ ແລະ ຣັດສະໝີພາບຫຼາຍທີ່ສຸດທ່າມກາງບັນດາຊາວສະຫວັນ.<!--# segment-separator--> ກ່ອນທີ່ມັນຈະລົ້ມລົງສູ່ຄວາມບາບລູຊິເຟີເປັນເຄຣຸບຜູ້ພິທົກອົງສຳຄົນທີ່ສຸດ ເປັນຜູ້ບໍລິສຸດປາດສະຈາກມົນທິນ.<!--# segment-separator--> “ພຣະເຈົ້າຊົງກ່າວດັ່ງນີ້ວ່າ: ເຈົ້າເປັນກາປະທັບແຫ່ງຄວາມສົມບູນແບບ, ເຕັມໄປດ້ວຍສະຕິປັນຍາ ແລະ ມີຄວາມງາມ(ຢ່າງສົມບູນ). ເຈົ້າເຄີຍຢູ່ໃນເອເດນ ພຣະອຸທະຍານຂອງພຣະເຈົ້າ, ເພັດພອຍທຸກຢ່າງເປັນເສື້ອ(ຜ້າ)ຂອງເຈົ້າ ...<!--# segment-separator--> ເຈົ້າເປັນເຄຣຸບຜູ້ພິທັກທີ່ໄດ້ເຈີມຕັ້ງໄວ້, ເຮົາໄດ້ຕັ້ງເຈົ້າໄວ້ ເຈົ້າເຄີຍຢູ່ເທິງພູເຂົາບໍລິສຸດຂອງພຣະເຈົ້າ ແລະ ເຈົ້າເຄີຍເດີນຢູ່ທ່າມກາງສິລາໄຟ. ເຈົ້າກໍປາດສະຈາກຕຳໜິໃນວິທີການທັງຫຼາຍຂອງເຈົ້າ ຕັ້ງແຕ່ວັນທີ່ເຈົ້າໄດ້ຖືກສ້າງຂຶ້ນມາຈົນພົບຄວາມຊົ່ວຊ້າໃນຕົວເຈົ້າ.” (ເອເຊກຽນ 28:12–15 ດັດແປງຈາກ TKJV ແລະ KJV). {GC 493.3}

## {GC 494.1}

ລູຊິເຟີສາມາດເລືອກທີ່ຈະເປັນທີ່ພໍພຣະໄທຂອງພຣະເຈົ້າ ແລະ ເປັນທີ່ເຄົຮລົບຮັກແພງຂອງບັນດາທູດສະຫວັນໄດ້; ມັນອາດໃຊ້ຄວາມສາມາດຂອງຕົນເພື່ອເປັນພຣະພອນ ແລະ ນຳຜູ້ອື່ນໃນການຖວາຍກຽດແດ່ພຣະອົງ.<!--# segment-separator--> ແຕ່ຜູ້ເຜີຍພຣະທຳກ່າວວ່າ: “ເຈົ້າອວດອົ່ງທະນົງຕົວເພາະຮູບຮ່າງອັນສະຫງ່າງາມຂອງເຈົ້າ ແລະ ຊື່ສຽງຂອງເຈົ້າໄດ້ພາໃຫ້ເຈົ້າປະພຶດຕົນຢ່າງໂງ່ຈ້າ.” (ເອຊາກຽນ 28:17).<!--# segment-separator--> , ລູຊິເຟີປ່ຽນໄປເທື່ອລະເລັກເທື່ອລະນ້ອຍຈົນມັນຕ້ອງການຍົກຍ້ອງຕົນເອງໃຫ້ສູງ.<!--# segment-separator--> “ເຈົ້າຄິດວ່າເຈົ້າສະຫຼາດເທົ່າທຽມກັບພຣະເຈົ້າ.” “ທ່ານຄິດໃນໃຈວ່າ, ...<!--# segment-separator--> ‘ເຮົາຈະຂຶ້ນໄປເທິງສະຫວັນ ເໜືອດວງດາວຂອງພຣະເຈົ້າ ເຮົາຈະຕັ້ງບັນລັງຂອງເຮົາເທິງບ່ອນສູງ ເຮົາຈະນັ່ງເທິງພູເຂົາແຫ່ງເທບພະເຈົ້າທັງຫຼາຍ ... ເຮົາຈະຂຶ້ນໄປສູງກວ່າໝູ່ເມກ ເຮົາຈະຕັ້ງຕົນທຽບເທົ່າພຣະເຈົ້າຜູ້ສູງສຸດ.’”<!--# segment-separator--> (ເອຊາກຽນ 28:6 NTV; ເອຊາຢາ 14:13, 14 NTV.)<!--# segment-separator--> ແທນທີ່ຈະພະຍາຍາມນຳຜູ້ອື່ນໃຫ້ຮັກ ແລະ ຈົງຮັກພັກດີຕໍ່ພຣະເຈົ້າເປັນທີ່ໜຶ່ງ ມັນກັບຫາຊ່ອງທາງທີ່ຈະຊະນະໃຈຜູ້ອື່ນໃຫ້ນັບຖື ແລະ ຮັບໃຊ້ມັນ.<!--# segment-separator--> ຊາຕານປາຖະໜາກຽດສັກສີເຊິ່ງພຣະບິດາອົງຣິດທານຸພາບສູງສຸດປະທານໃຫ້ແກ່ພຣະບຸດ; ເທບພະເຈົ້າອົງນີ້ຕ້ອງການຣິດອຳນາດອັນເປັນສິດທິຂອງພຣະຄຣິສຜູ້ດຽວ. {GC 494.1}

## {GC 494.2}

ຊາວສະຫວັນທັງປວງຮ່ວມກັນປິຕິຍິນດີໃນການສະທ້ອນເຖິງພຣະຣັດສະໝີພາບຂອງພຣະຜູ້ສ້າງ ແລະ ໃນການກ່າວຄຳຍ່ອງຍໍສັນລະເສີນພຣະອົງ.<!--# segment-separator--> ຕາບໃດທີ່ມີການຖວາຍກຽດແດ່ພຣະເຈົ້າເຊັ່ນນີ້ ຊາວສະຫວັນທັງຫຼາຍມີສັນຕິສຸກ ແລະ ມີຄວາມໜ້າຊື່ນຕາບານທົ່ວໜ້າກັນ.<!--# segment-separator--> ແຕ່ຄວາມເຫັນແກ່ຕົວ ແລະ ການຍົກຍໍຕົນເອງໄດ້ເຂົ້າມາທຳລາຍຄວາມປອງດອງໃນສະຫວັນ. ສິ່ງເຫຼົ່ານີ້ຂັດແຍ້ງກັບພຣະປະສົງຂອງພຣະຜູ້ສ້າງ ຈຶ່ງເຮັດໃຫ້ຜູ້ທີ່ພະຍາຍາມຖວາຍກຽດແດ່ພຣະເຈົ້າເປັນທີ່ໜຶ່ງສັງຫອນວ່າຈະມີຄວາມຊົ່ວຮ້າຍເກີດຂຶ້ນ.<!--# segment-separator--> ຊາວສະຫວັນຮ່ວມປະຊຸມຫາລືເພື່ອຂໍຮ້ອງໃຫ້ລູຊີເຟີປ່ຽນໃຈ.<!--# segment-separator--> ພຣະບຸດຂອງພຣະເຈົ້າໄດ້ຊີ້ແຈງເຖິງຄວາມຍິ່ງໃຫຍ່, ພຣະຄຸນຄວາມດີ ແລະຄວາມຍຸດຕິທໍາຂອງພຣະຜູ້ສ້າງ, ພ້ອມດ້ວຍການອະທິບາຍເຖິງກົດບັນຍັດຂອງພຣະອົງທີ່ປ່ຽນແປງບໍ່ໄດ້.<!--# segment-separator--> ພຣະເຈົ້າເອງຊົງຈັດຕັ້ງລະບຽບຂອງສະຫວັນ; ຖ້າລູຊິເຟີເຮັດຜິດຕໍ່ກົດບັນຍັດນັ້ນກໍຈະເປັນການຫຼູ່ພຣະກຽດຂອງພຣະຜູ້ສ້າງ ແລະ ຈະນຳຄວາມພິນາດມາສູ່ຕົນເອງ.<!--# segment-separator--> ແຕ່ຄຳເຕືອນທີ່ພຣະເຈົ້າຊົງກ່າວດ້ວຍຄວາມຮັກ ແລະ ຄວາມເມດຕາອັນບໍ່ມີສິ້ນສຸດນັ້ນ, ໄດ້ແຕ່ເຮັດໃຫ້ລູຊີເຟີຍິ່ງຮູ້ສຶກຢາກຕໍ່ຕ້ານ.<!--# segment-separator--> ລູຊິເຟີຍອມປ່ອຍໃຫ້ຄວາມອິດສາທີ່ມີຕໍ່ພຣະຄຣິສຄອບງຳຈິດໃຈ; ມັນຈຶ່ງຕັ້ງໜ້າຂັດຂືນຫຼາຍກວ່າເກົ່າ. {GC 494.2}

## {GC 495.1}

ຄວາມຫຍິ່ງທະນົງໃນສະຫງ່າລາສີຂອງຕົນເອງເຮັດໃຫ້ລູຊີເຟີເກີດຄວາມຢາກເປັນໃຫຍ່.<!--# segment-separator--> ລູຊີເຟີບໍ່ໄດ້ຖືວ່າກຽດອັນສູງສົ່ງທີ່ມັນໄດ້ຮັບນັ້ນເປັນຂອງປະທານຈາກພຣະເຈົ້າ, ມັນຈຶ່ງບໍ່ຮູ້ສຶກຊາບເຊິ່ງໃນພຣະຄຸນຂອງພຣະຜູ້ສ້າງ.<!--# segment-separator--> ມັນຫຼົງຄວາມຮຸ່ງເຫຼື້ອມ ແລະ ກຽດຕິຍົດອັນສູງສົ່ງຂອງຕົນ, ມັນຈຶ່ງປາຖະໜາທີ່ຈະເທົ່າທຽມກັບພຣະເຈົ້າ.<!--# segment-separator--> ບັນດາທູດສະຫວັນຕ່າງເຄົາລົບຮັກລູຊີເຟີ.<!--# segment-separator--> ເຫຼົ່າທວຍເທບທັງຫຼາຍຍິນດີປະຕິບັດຕາມຄໍາສັ່ງຂອງມັນ; ລູເຊີເຟີມີສະຕິປັນຍາ ແລະ ສະຫງ່າລາສີເໜືອຊາວສະຫວັນທັງປວງ.<!--# segment-separator--> ເຖິງຢ່າງໃດກໍຕາມ, ເປັນທີ່ຮັບຮູ້ທົ່ວໄປວ່າ ພຣະບຸດຂອງພຣະເຈົ້າເປັນຈອມສະຫວັນ, ຊົງເປັນໜຶ່ງດຽວກັບພຣະບິດາທັງໃນເລື່ອງຣິດທານຸພາບ ແລະ ໃນສິດທິອໍານາດ.<!--# segment-separator--> ພຣະຄຣິສຊົງມີສ່ວນຮ່ວມໃນການປຶກສາຫາລືທັງໝົດຂອງພຣະເຈົ້າ, ໃນຂະນະທີ່ລູຊິເຟີບໍ່ໄດ້ຮັບອະນຸຍາດໃຫ້ຮັບຮູ້ເຖິງພຣະປະສົງຂອງພຣະອົງ.<!--# segment-separator--> ທູດສະຫວັນຜູ້ມະຫິດທິຣິດອົງນີ້ສົງໄສວ່າ ‘ເປັນຫຍັງພຣະຄຣິສຈຶ່ງມີສິດທິອຳນາດ?<!--# segment-separator--> ເປັນຫຍັງພຣະອົງຈຶ່ງໄດ້ຮັບກຽດສູງກວ່າລູຊີເຟີ?” {GC 495.1}

## {GC 495.2}

ລູຊີເຟີອອກຈາກທີ່ປະຈຳການຈຳເພາະພຣະພັກພຣະເຈົ້າເພື່ອກະຈາຍຄວາມບໍ່ພໍໃຈທ່າມກາງເຫຼົ່າທູດສະຫວັນ.<!--# segment-separator--> ມັນເຄື່ອນໄຫວຢ່າງເລິກລັບ ແລະ ມີເງື່ອນງຳ, ທັງຍັງສາມາດປົກປິດຄວາມມຸ້ງໝາຍອັນແທ້ຈິງຂອງຕົນໄວ້ໄດ້ໄລຍະເວລາໜຶ່ງ ໂດຍແສ້ງເຮັດຄືຖວາຍກຽດແດ່ພຣະເຈົ້າ. ມັນພະຍາຍາມປຸກປັ່ນເຫຼົ່າທູດສະຫວັນໃຫ້ເກີດຄວາມບໍ່ພໍໃຈຕໍ່ພຣະບັນຍັດຂອງພຣະເຈົ້າ ໂດຍບອກເປັນທາງອ້ອມວ່າພຣະບັນຍັດເປັນຂໍ້ຫ້າມທີ່ບໍ່ຈຳເປັນ.<!--# segment-separator--> ມັນຍົວະຂຶ້ນວ່າ, ໃນເມື່ອທູດສະຫວັນທັງໝົດນັ້ນບໍລິສຸດຕາມທຳມະຊາດຢູ່ແລ້ວ, ສະນັ້ນຄວນຈະປ່ອຍໃຫ້ທູດສະຫວັນເຮັດຕາມໃຈຂອງໄຜຂອງລາວ.<!--# segment-separator--> ມັນພະຍາຍາມເຮັດໃຫ້ທູດສະຫວັນອື່ນໆ ເຫັນອົກເຫັນໃຈກັບຕົນໂດຍອ້າງວ່າ ພຣະເຈົ້າປະຕິບັດຕໍ່ມັນຢ່າງບໍ່ຍຸດຕິທໍາໃນການໃຫ້ກຽດສູງສຸດແກ່ພຣະຄຣິສ<!--# segment-separator--> ມັນອ້າງວ່າຄວາມປາຖະໜາທີ່ຈະມີອໍານາດ ແລະ ກຽດຕິຍົດຫຼາຍຂຶ້ນບໍ່ແມ່ນເພື່ອເປັນການຍົກຍໍຕົວເອງ ແຕ່ເພື່ອສິດທິອຳນາດຂອງຊາວສະຫວັນທັງປວງ, ເພື່ອເຂົາທັງຫຼາຍຈະໄດ້ບັນລຸເຖິງສະພາບທີ່ສູງຂຶ້ນກວ່າເກົ່າ. {GC 495.2}

## {GC 495.3}

ພຣະເຈົ້າຊົງອົດກັ້ນກັບລູຊີເຟີດ້ວຍພຣະເມດຕາຢ່າງດົນນານ.<!--# segment-separator--> ເມື່ອລູຊີເຟີເລີ່ມສະແດງຄວາມບໍ່ພໍໃຈນັ້ນ ພຣະເຈົ້າກໍບໍ່ໄດ້ປົດມັນອອກຈາກຕຳແໜ່ງອັນສູງສົ່ງຂອງມັນ; ເມື່ອມັນເລີ່ມເຜີຍແຜ່ຄວາມບໍ່ຈິງໃຫ້ແກ່ພວກທູດສະຫວັນທີ່ຈົງຮັກພັກດີກໍຍັງບໍ່ໄດ້ຖືກປົດອອກຈາກຕຳແໜ່ງ.<!--# segment-separator--> ມັນຍັງຄົງຢູ່ໃນສະຫວັນເປັນເວລາດົນນານ.<!--# segment-separator--> ຫຼາຍຕໍ່ຫຼາຍຄັ້ງພຣະເຈົ້າຍິນດີໃຫ້ອະໄພໂດຍມີເງື່ອນໄຂວ່າ ມັນຕ້ອງກັບໃຈ ແລະ ຍອມຈຳນົນຕໍ່ການປົກຄອງຂອງພຣະເຈົ້າ.<!--# segment-separator--> ແຕ່ພຣະເຈົ້າຊົງໃຊ້ສະຕິປັນຍາ ແລະ ຄວາມຮັກອັນບໍ່ຈຳກັດຂອງພຣະອົງເພື່ອຊ່ວຍໃຫ້ລູຊີເຟີສຳນຶກຜິດ.<!--# segment-separator--> ບໍ່ເຄີຍມີຄວາມບໍ່ພໍໃຈເກີດຂຶ້ນໃນສະຫວັນ.<!--# segment-separator--> ໃນຊ່ວງເລີ່ມຕົ້ນນັ້ນລູຊີເຟີເອງບໍ່ເຂົ້າໃຈວ່າຕົນກຳລັງເດີນໄປສູ່ສິ່ງໃດ; ມັນບໍ່ເຂົ້າໃຈທາດແທ້ຂອງຄວາມຮູ້ສຶກຂອງຕົນ.<!--# segment-separator--> ແຕ່ຄວາມຂັດເຂື່ອງໃຈຂອງລູຊີເຟີຖືກພິສູດວ່າ ບໍ່ມີສາເຫດ; ມັນເຫັນວ່າຕົນຜິດແລ້ວ ແລະ ຂໍ້ກຳນົດຂອງພຣະເຈົ້ານັ້ນຖືກຕ້ອງຍຸຕິທຳ ທັງຮູ້ຢູ່ແກ່ໃຈວ່າ ຕົນສົມຄວນຍອມຮັບພຣະບັນຍັດຂອງພຣະເຈົ້າຕໍ່ໜ້າຊາວສະຫວັນທັງປວງ.<!--# segment-separator--> ຖ້າຫາກວ່າລູຊີເຟີໄດ້ຍອມຮັບດັ່ງກ່າວ ກໍຄົງຊ່ວຍມັນເອງ ແລະ ທູດສະຫວັນຈຳນວນຫຼາຍບໍ່ໃຫ້ພິນາດ.<!--# segment-separator--> ໃນເວລານັ້ນມັນຍັງເຫຼືອຄວາມຈົງຮັກພັກດີຕໍ່ພຣະເຈົ້າຢູ່ນ້ອຍໜຶ່ງ.<!--# segment-separator--> ເຖິງແມ່ນວ່າຕອນນີ້ມັນໄດ້ສະຫຼະຕໍາແໜ່ງເຄຣຸບຜູ້ພິທັກ, ແຕ່ຖ້າຫາກມັນຍອມກັບໃຈມາຫາພຣະເຈົ້າ, ຍອມຮັບສະຕິປັນຍາຂອງພຣະຜູ້ສ້າງ ແລະ ສະແດງຄວາມພໍໃຈທີ່ຈະຮັບຕຳແໜ່ງໜ້າທີ່ແລ້ວແຕ່ແຜນການຍິ່ງໃຫຍ່ຂອງພຣະເຈົ້າ, ເພິ່ນຄົງໄດ້ຮັບຕຳແໜ່ງເກົ່າ.<!--# segment-separator--> ແຕ່ຍ້ອນຄວາມຍິງຈອງຫອງມັນບໍ່ຍອມຈຳນົນ.<!--# segment-separator--> ມັນປົກປ້ອງແນວທາງຂອງຕົນຢ່າງບໍ່ຢຸດຢັ້ງ ໂດຍຢືນຢັນວ່າມັນບໍ່ຈໍາເປັນຕ້ອງກັບໃຈ; ບັດນີ້ລູຊີເຟີໄດ້ຕັ້ງໃຈຢ່າງເຕັມທີ່ທີ່ຈະຕໍ່ສູ້ກັບພຣະເຈົ້າ ກໍຄືພຣະຜູ້ສ້າງຂອງມັນເອງ. {GC 495.3}

## {GC 496.1}

ບັດນີ້ຊາຕານເພ່ງສະຕິປັນຍາທັງໝົດຂອງມັນໃນການຫຼອກລວງ ເພື່ອໃຫ້ບັນດາທູດສະຫວັນທີ່ເຄີຍຢູ່ໃຕ້ການບັງຄັບບັນຊາຂອງຕົນເຫັນດ້ວຍກັບມັນ.<!--# segment-separator--> ມັນຍັງບິດເບືອນການທີ່ພຣະຄຣິສຊົງຕັກເຕືອນແລະໃຫ້ຄໍາແນະນໍາແກ່ມັນເພື່ອເປັນຂໍ້ອ້າງໃນການທໍລະຍົດ.<!--# segment-separator--> ສໍາລັບຜູ້ທີ່ຜູກພັນກັບຊາຕານດ້ວຍຄວາມຮັກ ແລະ ການໄວ້ເນື້ອເຊື້ອໃຈນັ້ນ ມັນອະທິບາຍວ່າ ຕົນບໍ່ໄດ້ຮັບຄວາມເປັນທຳ, ບໍ່ໄດ້ຮັບກຽດໃຫ້ສົມກັບຕຳແໜ່ງ ແລະ ກຳລັງຈະຖືກ(ลิดรอน)ສິດທິ. <!--# segment-separator--> ມັນເລີ່ມດ້ວຍການບິດເບືອນຖ້ອຍຄຳຂອງພຣະຄຣິສ ແລ້ວຕໍ່ດ້ວຍການກ່າວຄຳບໍ່ຈິງ ແລະ ຄຳຫຼອກລວງໂດຍກົງ, ໂດຍກ່າວຫາພຣະບຸດຂອງພຣະເຈົ້າວ່າ ພຣະອົງຫາຊ່ອງທາງໃຫ້ຕົນຕ້ອງອັບອາຍຂາຍໜ້າຕໍ່ໜ້າຊາວສະຫວັນທັງປວງ. <!--# segment-separator--> ນອກຈາກນັ້ນມັນຍັງກຸເລື່ອງເພື່ອເປັນຂໍ້ໂຕ້ຖຽງລະວັງມັນກັບບັນດາທູດສະຫວັນທີ່ຈົງຮັກພັກດີ.<!--# segment-separator--> ຖ້າຜູ້ໃດບໍ່ຍອມຢູ່ຝ່າຍຂອງຕົນ ມັນຫາວ່າບໍ່ສົນໃຈໄຍດີຕໍ່ຄວາມຢູ່ເຢັນເປັນສຸກຂອງຊາວສະຫວັນ.<!--# segment-separator--> ຊາຕານຍັງໂຍນຄວາມຜິດໃນເລື່ອງການເຄື່ອນໄຫວຂອງຕົນເອງໃຫ້ແກ່ທູດສະຫວັນທີ່ຍັງຄົງຈິງໃຈຕໍ່ພຣະເຈົ້າ.<!--# segment-separator--> ແລະເພື່ອເປັນການສະໜັບສະໜູນຂໍ້ກ່າວຫາຂອງມັນທີ່ວ່າພຣະເຈົ້າບໍ່ໄດ້ໃຫ້ຄວາມເປັນທຳແກ່ຕົນ, ຊາຕານຈຶ່ງບິດເບືອນຖ້ອຍຄຳ ແລະ ການກະທຳຂອງພຣະຜູ້ສ້າງ.<!--# segment-separator--> ມັນມີອຸບາຍທີ່ຈະເຮັດໃຫ້ພວກທູດສະຫວັນ(ເມີນ/ມຶນ)ງົງໂດຍການຂັດແຍ້ງກັບພຣະປະສົງຂອງພຣະເຈົ້າດ້ວຍເຫດຜົນທີ່ເຂົ້າໃຈຍາກ.<!--# segment-separator--> ທຸກສິ່ງທີ່ລຽບງ່າຍມັນເຮັດໃຫ້ຄຸມເຄືອ ແລະ ບິດເບືອນແມ່ນແຕ່ຖ້ອຍຄໍາທີ່(ກົງໄປກົງມາ/ລຽບງ່າຍ)ທີ່ສຸດຂອງພຣະເຢໂຮວາ.<!--# segment-separator--> ຕໍາແໜ່ງອັນສູງສົ່ງຂອງມັນທີ່ກ່ຽວຂ້ອງຢ່າງໃກ້ຊິດກັບການປົກຄອງສະຫວັນເຮັດໃຫ້ຄຳອະທິບາຍຂອງມັນມີນ້ຳໜັກ, ທູດສະຫວັນຈຳນວນຫຼວງຫຼາຍຈຶ່ງຖືກຫຼອກໃຫ້ເຂົ້າຮ່ວມກັບມັນໃນການກະບົດຕໍ່ອຳນາດການປົກຄອງຂອງສະຫວັນ. {GC 496.1}

## {GC 497.1}

ພຣະເຈົ້າຊົງຍອມໃຫ້ຊາຕານສືບຕໍ່ການເຄື່ອນໄຫວຂອງມັນຈົນຄວາມບໍ່ພໍໃຈນັ້ນສຸກງອມ ແລະ ເກີດການກະບົດໃນທີ່ສຸດ; ທັງນີ້ກໍເປັນໄປຕາມພຣະປັນຍາຂອງພຣະອົງ. <!--# segment-separator--> ຈຳເປັນຕ້ອງໃຫ້ແຜນການຂອງມັນພັດທະນາຢ່າງເຕັມທີ່, ເພື່ອສັບພະຊີວິດຈະໄດ້ເຫັນເຖິງທາດແທ້ຂອງມັນ.<!--# segment-separator--> ລູຊີເຟີໄດ້ຮັບກຽດຢ່າງສູງສົ່ງໃນຖານະເຄຣຸບຜູ້ພິທັກ; ຊາວສະຫວັນຮັກເພິ່ນຫຼາຍ, ເພິ່ນຈຶ່ງມີອິດທິພົນອັນແຮງກ້າໃນການໂນ້ມນ້າວພວກເຂົາ.<!--# segment-separator--> ການປົກຄອງຂອງພຣະເຈົ້າບໍ່ພຽງແຕ່ຮວມເອົາຊາວສະຫວັນເທົ່ານັ້ນ, ແຕ່ຮວມເຖິງຜູ້ທີ່ອາໄສໃນໂລກອື່ນໆ ທີ່ພຣະອົງຊົງສ້າງດ້ວຍ. ຊາຕານຄິດວ່າຖ້າມັນສາມາດຫຼອກທູດສະຫວັນໃຫ້ຮ່ວມກະບົດກັບມັນ, ມັນກໍຈະສາມາດຫຼອກຜູ້ທີ່ຢູ່ໃນໂລກອື່ນໆ ໄດ້ດ້ວຍເຊັ່ນກັນ.<!--# segment-separator--> ມັນຈຶ່ງນຳໃຊ້ກົນອຸບາຍລໍ່ລວງ ແລະ ຖ້ອຍຄຳທີ່ບິດເບືອນຄວາມຈິງເພື່ອຈະໄດ້ບັນລຸຕາມວັດຖຸປະສົງຂອງມັນ.<!--# segment-separator--> ພະລັງແຫ່ງການຫຼອກລວງຂອງມັນຍິ່ງໃຫຍ່; ມັນໄດ້ປຽບໂດຍການປອມຕົວເພື່ອບໍ່ໃຫ້ເຫັນທາດແທ້ຂອງມັນ.<!--# segment-separator--> ແມ່ນແຕ່ທູດສະຫວັນທີ່ຈົງຮັກພັກດີກໍບໍ່ສາມາດເບິ່ງເຫັນທາດແທ້ຂອງມັນໄດ້ ຫຼື ເຫັນປາຍທາງຂອງການເຄື່ອນໄຫວຂອງມັນ. {GC 497.1}

## {GC 497.2}

ຊາຕານໄດ້ຮັບກຽດຢ່າງສູງ ແລະ ການກະທໍາທັງໝົດຂອງມັນກໍມີເງື່ອນງຳຢ່າງເລິກລັບຈົນເປັນເລື່ອງຍາກທີ່ຈະຊີ້ແຈງໃຫ້ທູດສະຫວັນຮູ້ເຖິງທາດແທ້ຂອງການເຄື່ອນໄຫວຂອງມັນ.<!--# segment-separator--> ຄວາມບາບຈະບໍ່ປາກົດວ່າເປັນສິ່ງຊົ່ວຮ້າຍຈົນກະທັ່ງມັນໄດ້ພັດທະນາເຖິງຈຸດອິ່ມຕົວ.<!--# segment-separator--> ກ່ອນໜ້ານີ້ບໍ່ເຄີຍມີຄວາມບາບໃນຈັກກະວານຂອງພຣະເຈົ້າ, ຜູ້ບໍລິສຸດທັງຫຼາຍຈຶ່ງບໍ່ຮູ້ຈັກທຳມະຊາດອັນຮ້າຍກາດຂອງຄວາມບາບ.<!--# segment-separator--> ພວກເຂົາບໍ່ສາມາດເຫັນເຖິງຜົນຮ້າຍທີ່ຈະເກີດຂຶ້ນຈາກການປະຖິ້ມກົດບັນຍັດແຫ່ງສະຫວັນ.<!--# segment-separator--> ໃນຕອນທໍາອິດຊາຕານໄດ້(ປົກປິດ/ປິດບັງ)ການເຄື່ອນໄຫວຂອງຕົນໂດຍການແສ້ງຈົງຮັກພັກດີຕໍ່ພະເຈົ້າ.<!--# segment-separator--> ມັນອ້າງວ່າຕົນຫາທາງຖວາຍກຽດຕິຍົດແດ່ພຣະອົງ; ທັງອ້າງວ່າກຳລັງສະແຫວງຫາຄວາມໝັ້ນຄົງໃຫ້ແກ່ການປົກຄອງຂອງພຣະອົງ ແລະ ຄວາມຢູ່ເຢັນເປັນສຸກໃຫ້ກັບຊາວສະຫວັນທັງປວງ.<!--# segment-separator--> ມັນຫວ່ານຄວາມບໍ່ພໍໃຈໃຫ້ກັບບັນດາທູດສະຫວັນທີ່ຢູ່ພາຍໃຕ້ການບັງຄັງບັນຊາຂອງມັນ, ແຕ່ໃນຂະນະດຽວກັນກໍເຮັດໃນລັກສະນະທີ່ເບິ່ງຄືວ່າມັນກໍາລັງຊອກຫາທີ່ຈະກໍາຈັດຄວາມບໍ່ພໍໃຈອອກໄປ.<!--# segment-separator--> ເມື່ອມັນສະເໜີໃຫ້ປ່ຽນແປງກົດລະບຽບ ແລະ ກົດບັນຍັດຂອງພຣະເຈົ້າທີ່ໃຊ້ໃນການປົກຄອງນັ້ນ, ມັນອ້າງວ່າການປ່ຽນແປງດັ່ງກ່າວຈຳເປັນເພື່ອຮັກສາຄວາມປອງດອງໃນສະຫວັນ. {GC 497.2}

## {GC 498.1}

ພຣະເຈົ້າສາມາດໃຊ້ແຕ່ຄວາມຊອບທໍາ ແລະ ຄວາມຈິງເທົ່ານັ້ນໃນການຮັບມືກັບຄວາມບາບ.<!--# segment-separator--> ແຕ່ຊາຕານສາມາດເຮັດໃນສິ່ງທີ່ພຣະເຈົ້າບໍ່ສາມາດເຮັດໄດ້, ນັ້ນຄືການປະຈົບປະແຈງ ແລະ ການຫຼອກລວງ.<!--# segment-separator--> ມັນພະຍາຍາມປອມແປງພຣະຄໍາຂອງພຣະເຈົ້າ ແລະ ໄດ້ກ່າວບິດເບືອນແຜນການປົກຄອງຂອງພຣະອົງຢູ່ຕໍ່ໜ້າບັນດາທູດສະຫວັນ, ໂດຍອ້າງວ່າພຣະເຈົ້າບໍ່ຍຸຕິທຳທີ່ອອກກົດບັນຍັດ ແລະ ກົດລະບຽບໃຫ້ແກ່ຊາວສະຫວັນ. ມັນອ້າງວ່າການທີ່ພຣະອົງຊົງຮຽກຮ້ອງໃຫ້ຊາວສະຫວັນຍອມເຊື່ອຟັງນັ້ນກໍຍ້ອນວ່າພຣະອົງພຽງແຕ່ສະແຫງຫາການຍົກຍ້ອງຈາກພວກເຂົາເທົ່ານັ້ນ.<!--# segment-separator--> ດັ່ງນັ້ນຈຶ່ງຕ້ອງສະແດງໃຫ້ເຫັນຕໍ່ໜ້າຊາວສະຫວັນທັງປວງ ພ້ອມດ້ວຍຜູ້ທີ່ອາໄສໃນໂລກອື່ນໆ ວ່າ ການປົກຄອງຂອງພຣະເຈົ້າຍຸຕິທຳ ແລະ ກົດບັນຍັດຂອງພຣະອົງສົມບູນແບບ.<!--# segment-separator--> ຊາຕານເຮັດຄືມັນກໍາລັງຊອກຫາ(ປະໂຫຍດ/ຜົນດີ)ໃຫ້ກັບຈັກກະວານ.<!--# segment-separator--> ສັບພະຊີວິດຈະຕ້ອງເຂົ້າໃຈເຖິງລັກສະນະອັນແທ້ຈິງຂອງ(จอมช่วงชิง)ຜູ້ນີ້ ແລະ ຈຸດປະສົງແທ້ຂອງມັນ.<!--# segment-separator--> ຈະຕ້ອງໃຫ້ເວລາເພື່ອໃຫ້ການເຮັດຊົ່ວຂອງມັນໄດ້ເປີດປົງມັນເອງ. {GC 498.1}

## {GC 498.2}

ຊາຕານອ້າງວ່າ ຄວາມວຸ້ນວາຍທີ່ເກີດຂຶ້ນໃນສະຫວັນຍ້ອນການເຄື່ອນໄຫວຂອງຕົນເອງນັ້ນເປັນຜົນຈາກກົດບັນຍັດ ແລະ ການປົກຄອງຂອວພຣະເຈົ້າ.<!--# segment-separator--> ທຸກສິ່ງທີ່(เลวร้าย)ມັນກ່າວວ່າເປັນຜົນຈາກການປົກຄອງຂອງພຣະອົງ.<!--# segment-separator--> ມັນອ້າງວ່າ ວັດຖຸຂອງຕົນຄືການປັບປຸງກົດເກນຂອງພຣະເຢໂຮວາ.<!--# segment-separator--> ດັ່ງນັ້ນຈຶ່ງຕ້ອງໃຫ້ມັນພີສູດໃນສິ່ງທີ່ຕົນອ້າງ ແລະ ສະແດງໃຫ້ເຫັນເຖິງສິ່ງທີ່ຈະເກີດຂຶ້ນຖ້າປ່ຽນແປງກົນບັນຍັດຂອງພຣະເຈົ້າຕາມຄຳຂໍ້ຮ້ອງຂອງມັນ.<!--# segment-separator--> ຊາຕານອ້າງຕັ້ງແຕ່ຕອນທໍາອິດວ່າມັນບໍ່ໄດ້ກະບົດ.<!--# segment-separator--> ທົ່ວທັງຈັກກະວານຈະຕ້ອງເຫັນຈອມຫຼອກລວງຜູ້ນີ້ຖືກ(กระชาก)ໜ້າກາກ. {GC 498.2}

## {GC 498.3}

ເຖິງແມ່ນພຣະເຈົ້າຊົງຕັດສິນວ່າຊາຕານຈະຢູ່ໃນສະຫວັນບໍ່ໄດ້ອີກຕໍ່ໄປ, ແຕ່ດ້ວຍພຣະປັນຍາຂອງພຣະອົງ ພຣະອົງບໍ່ໄດ້ທໍາລາຍຊາຕານ.<!--# segment-separator--> ພຣະເຈົ້າຊົງຍອມຮັບແຕ່ການຮັບໃຊ້ດ້ວຍຄວາມຮັກ, ສະນັ້ນຄວາມຈົງຮັກພັກດີຂອງຜູ້ທີ່ພຣະອົງຊົງສ້າງຕ້ອງອາໄສຄວາມເຊື່ອໝັ້ນໃນຄວາມຍຸດຕິທໍາ ແລະ ຄວາມເມດຕາຂອງພຣະອົງ.<!--# segment-separator--> ຊາວສະຫວັນກັບບັນດາຜູ້ທີ່ອາໄສຕາມໂລກອື່ນໆ ຍັງບໍ່ພ້ອມທີ່ຈະເຂົ້າໃຈທໍາມະຊາດ ຫຼື ຜົນສະທ້ອນຂອງຄວາມບາບ; ສະນັ້ນພວກເຂົາບໍ່ສາມາດເຫັນຄວາມຍຸດຕິທໍາ ແລະ ຄວາມເມດຕາຂອງພຣະເຈົ້າຖ້າຫາກວ່າພຣະອົງທໍາລາຍຊາຕານ.<!--# segment-separator--> ຖ້າມັນຖືກທຳລາຍໃນທັນທີ, ພວກເຂົາຄົງໄດ້ຮັບໃຊ້ພຣະເຈົ້າດ້ວຍຄວາມຢ້ານກົວແທນທີ່ຈະມາຈາກຄວາມຮັກ.<!--# segment-separator--> ອິດທິພົນຂອງຈອມຫຼອກລວງຄົງບໍ່ໄດ້ຖືກທໍາລາຍຢ່າງສິ້ນເຊິງ ແລະ ອຸດົມການຂອງຝ່າຍກະບົດກໍຄົງບໍ່ໄດ້ຖືກລຶບລ້າງໄປໃຫ້ໝົດ.<!--# segment-separator--> ຈຳເປັນຕ້ອງໃຫ້ຄວາມຊົ່ວຮ້າຍຖືກປ່ອຍປະໃຫ້ງອກຂຶ້ນຈົນເປັນຄວາມຊົ່ວທີ່ສົມບູນ.<!--# segment-separator--> ເພື່ອປະໂຫຍດຂອງຈັກກະວານທັງໝົດຕະຫຼອດໄປເປັນນິດ ຊາຕານຕ້ອງພັດທະນາແນວຄິດຂອງມັນຢ່າງເຕັມທີ່, ເພື່ອສັບພະຊີວິດທີ່ພຣະເຈົ້າຊົງສ້າງຈະໄດ້ເຫັນວ່າການກ່າວຫາຂອງມັນຕໍ່ການປົກຄອງແຫ່ງສະຫວັນເປັນຢ່າງໃດແທ້, ເພື່ອຈະບໍ່ມີຜູ້ໃດສົງໄສໃນຄວາມຍຸດຕິທໍາ, ຄວາມເມດຕາ, ແລະ ລັກສະນະທີ່ປ່ຽນແປງບໍ່ໄດ້ແຫ່ງກົດບັນຍັດຂອງພຣະເຈົ້າຕະຫຼອດໄປເປັນນິດ. {GC 498.3}

## {GC 499.1}

ການກະບົດຂອງຊາຕານເປັນບົດຮຽນຕໍ່ຈັກກະວານໄປຕະຫຼອດການ, ເປັນຫຼັກຖານອັນຖາວອນເຖິງທໍາມະຊາດ ແລະ ຜົນອັນເປັນຕາຢ້ານຂອງຄວາມບາບ.<!--# segment-separator--> ຜົນການປົກຄອງຂອງຊາຕານທີ່ມີຕໍ່ທັງມະນຸດ ແລະ ເຫຼົ່າທູດສະຫວັນສະແດງໃຫ້ເຫັນໝາກຜົນຂອງການປະຖິ້ມການປົກຄອງຂອງພຣະເຈົ້າ.<!--# segment-separator--> ການປົກຄອງຂອງຊາຕານເປັນສິ່ງທີ່ຢືນຢັນວ່າ ຜູ້ທີ່ພຣະເຈົ້າຊົງສ້າງຢູ່ເຢັນເປັນສຸກໄດ້ກໍເນື່ອງຈາກການປົກຄອງຂອງພຣະເຈົ້າ ແລະ ພຣະບັນຍັດຂອງພຣະອົງ.<!--# segment-separator--> ດັ່ງນັ້ນປະຫວັດສາດຂອງການລອງກະບົດອັນໜ້າຢ້ານກົວນີ້ເປັນດັ່ງແນວປ້ອງກັນໄພຕະຫຼອດໄປໃຫ້ແກ່ຜູ້ບໍລິສຸດທັງຫຼາຍ, ເພື່ອປົກປ້ອງບໍ່ໃຫ້ພວກເຂົາຖືກຫຼອກລວງໃນເລື່ອງລັກສະນະຂອງການລ່ວງລະເມີດ, ເພື່ອຊ່ວຍພວກເຂົາຈາກການເຮັດບາບ ແລະ ຈາກການຖືກລົງໂທດອັນເນື່ອງຈາກບາບນັ້ນ. {GC 499.1}

## {GC 499.2}

ຊາຕານຍັງຄົງສືບຕໍ່ແກ້ຕົວຈົນປິດສາກການຕໍ່ສູ້ໃນສະຫວັນ.<!--# segment-separator--> ເມື່ອມີການປະກາດວ່າມັນຈະຕ້ອງຖືກຂັບໄລ່ຈາກສະຫວັນພ້ອມດ້ວຍສະໝັກພັກພວກ, ຈອມກະບົດຈຶ່ງປະຕິຍານຢ່າງອາດຫານວ່າຕົນກຽດຊັງກົດບັນຍັດຂອງພຣະຜູ້ສ້າງ.<!--# segment-separator--> ມັນກ່າວຢ້ຳຈຸດຢືນຂອງຕົນວ່າ ເຫຼົ່າທູດສະຫວັນບໍ່ຈຳເປັນຕ້ອງມີການຄວບຄຸມ ແຕ່ຄວນປ່ອຍພວກເຂົາໃຫ້ເຮັດຕາມໃຈ ຍ້ອນວ່າໃຈຂອງພວກເຂົາຈະນຳພາໄປໃນທາງທີ່ຖືກຕ້ອງ.<!--# segment-separator--> ມັນປະນາມກົດບັນຍັດຂອງພຣະເຈົ້າວ່າເປັນສິ່ງທີ່ຈໍາກັດສິດເສລີພາບຂອງພວກເຂົາ ແລະ ປະກາດວ່າຈຸດປະສົງຂອງມັນຄືການນລົບລ້າງກົດບັນຍັດດັ່ງກ່າວ, ຄືຖ້າສາມາດປົດປ່ອຍຊາວສະຫວັນຈາກຂໍ້ຜູກມັດແຫ່ງກົດບັນຍັດນັ້ນແລ້ວ ພວກເຂົາກໍຈະໄດ້ກ້າວສູ່ສະພາບທີ່ສູງສົ່ງ ແລະ ສະຫງ່າງາມ(ຫຼາຍ)ກວ່າເກົ່າ. {GC 499.2}

## {GC 499.3}

ຊາຕານກັບພັກພວກພາກັນຖິ້ມຄວາມຜິດຂອງການກະບົດຂອງຕົນໃສ່ພຣະຄຣິສ ໂດຍປະກາດວ່າຖ້າພວກເຂົາບໍ່ໄດ້ຖືກຕຳໜິກໍຈະບໍ່ມີວັນກະບົດຈັກເທື່ອ.<!--# segment-separator--> ຊາຕານກັບພັກພວກດື້ດ້ານ ແລະ ສະແດງຄວາມທ້າທາຍທີ່ຈະບໍ່ຍອມພັກດີຕໍ່ການປົກຄອງຂອງພຣະເຈົ້າ ທັງຫາຊ່ອງທາງທີ່ຈະໂຄ່ນລົ້ມອຳນາດຂອງພຣະອົງ ແຕ່ກໍເປົ່າປະໂຫຍດ; ຢ່າງໃດກໍຕາມພວກເຂົາຍັງກ່າວໝິ່ນປະໝາດໂດຍອ້າງວ່າຕົນເອງເປັນເຍື່ອຂອງອໍານາດຜະເດັດການ, ດັ່ງນັ້ນຈອມກະບົດພ້ອມດ້ວຍທູດສະຫວັນທຸກອົງທີ່ເຂົ້າຂ້າງມັນຈຶ່ງຖືກຂັບໄລ່ອອກຈາກສະຫວັນໃນທີ່ສຸດ. {GC 499.3}

## {GC 500.1}

ແນວຄິດອັນດຽວກັນທີ່ກະຕຸ້ນໃຫ້ເກີດການກະບົດໃນສະຫວັນຍັງຄົງດົນໃຈການກະບົດຢູ່ໃນໂລກນີ້.<!--# segment-separator--> ຊາຕານໄດ້ສືບຕໍ່ນະໂຍບາຍອັນດຽວກັນກັບມະນຸດເຊິ່ງມັນເຄີຍໃຊ້ກັບເຫຼົ່າທູດສະຫວັນ.<!--# segment-separator--> ແນວຄິດຂອງມັນຍັງຄົງຄອບງຳຄົນທັງຫຼາຍທີ່ບໍ່ເຊື່ອຟັງພຣະເຈົ້າ.<!--# segment-separator--> ຄົນເຫຼົ່ານີ້ເຮັດຄືຊາຕານໂດຍການສະແຫວງຫາທີ່ຈະທໍາລາຍກົດບັນຍັດຂອງພຣະອົງທີ່ຂັດຂວາງພວກເຂົາຢູ່ ໃນຂະນະທີ່ສັນຍາຕໍ່ຜູ້ຄົນວ່າຈະມີອິດສະຫຼະເສລີພາບໂດຍຜ່ານການລ່ວງລະເມີດກົດບັນຍັດດັ່ງກ່າວ.<!--# segment-separator--> ການຕັກເຕືອນເລື່ອງຄວາມບາບຍັງກະຕຸ້ນຄົນໃຫ້ກຽດຊັງ ແລະ ຕໍ່ຕ້ານ.<!--# segment-separator--> ເມື່ອມີຄົນຮັບຮູ້ເຖິງຄຳເຕືອນຂອງພຣະເຈົ້າ ຊາຕານຈຶ່ງພະຍາຍາມນຳພາໃຫ້ລາວແກ້ຕົວ ແລະ ສະແຫວງຫາຄວາມເຫັນອົກເຫັນໃຈຈາກຄົນອື່ນໃນການເຮັດບາບ.<!--# segment-separator--> ແທນທີ່ຈະແກ້ໄຂຄວາມຜິດພາດຂອງຕົນ, ພວກເຂົາປຸກປັ່ນຄົນອື່ນໃຫ້ຮູ້ສຶກໃຈຮ້າຍຕໍ່ຜູ້ທີ່ຕັກເຕືອນ, ສະເໝືອນວ່າ ບັນຫາທັງໝົດໄດ້ເກີດຂຶ້ນຍ້ອນຜູ້ຕັກເຕືອນນັ້ນເອງ.<!--# segment-separator--> ນີ້ແມ່ນແນວຄິດທີ່ຕໍ່ຕ້ານຜູ້ທີ່ກ້າຕັກເຕືອນໃນເລື່ອງຄວາມບາບນັບຕັ້ງແຕ່ສະໄໝຂອງອາເບັນຜູ້ຊອບທໍານັ້ນຈົນເຖິງສະໄໝຂອງພວກເຮົາ. {GC 500.1}

## {GC 500.2}

ຊາຕານລໍ້ມະນຸດໃຫ້ທຳບາບໂດຍການບິດເບືອນລັກສະນະຂອງພຣະເຈົ້າເໝືອນທີ່ມັນເຄີຍເຮັດໃນສະຫວັນເພື່ອໃຫ້ຄົນເຂົ້າໃຈຜິດວ່າ ພຣະເຈົ້າເປັນຜູ້ທີ່ໂຫດຮ້າຍ ແລະ ໃຊ້ອຳນາດຜະເດັດການ.<!--# segment-separator--> ເມື່ອຊາຕານສຳເລັດເຖິງຂັ້ນນີ້ແລ້ວ ມັນປະກາດວ່າ ຂໍ້ບັງຄັບຂອງພຣະເຈົ້າບໍ່ຍຸຕິທຳ ແລະ ເປັນເຫດໃຫ້ມະນຸດຕົກສູ່ຄວາມບາບ ເຊັ່ນດຽວທີ່ເປັນເຫດຂອງການກະບົດຂອງມັນເອງ. {GC 500.2}

## {GC 500.3}

ເຖິງຢ່າງນັ້ນກໍຕາມ, ພຣະເຈົ້າອົງນິຣັນຊົງກ່າວເຖິງພຣະລັກສະນະຂອງພຣະອົງເອງວ່າ:<!--# segment-separator--> “ພຣະເຈົ້າຢາເວ ພຣະເຈົ້າອົງເຕັມໄປດ້ວຍຄວາມເມດຕາ ແລະ ເຕັມລົ້ນດ້ວຍພຣະຄຸນ ຜູ້ບໍ່ຮ້າຍງ່າຍ ແລະຜູ້ສຳແດງຄວາມຮັກອັນໝັ້ນຄົງແລະສັດຊື່, ເຮົາຮັກສາພັນທະສັນຍາຂອງເຮົາຕະຫຼອດໄປເຖິງພັນຊົ່ວເຊັ່ນຄົນ ທັງຍົກຜິດຍົກບາດໃຫ້ດ້ວຍ; ແຕ່ເຮົາບໍ່ອາດຈະລືມລົງໂທດລູກຫຼານຂອງຜູ້ທີ່ເຮັດບາບຕໍ່ສູ້ເຮົາໄດ້” (ອົບພະຍົບ 34:6–7) {GC 500.3}

## {GC 500.4}

ໃນການຂັບໄລ່ຊາຕານອອກຈາກສະຫວັນນັ້ນ ພຣະເຈົ້າຊົງປະກາດຄວາມຍຸດຕິທໍາຂອງພຣະອົງ ແລະຊົງຮັກສາກຽດຕິຍົດໃຫ້ແກ່ບັນລັງຂອງພຣະອົງ.<!--# segment-separator--> ເມື່ອມະນຸດເຮັດບາບໂດຍການຫຼົງຕາມການຫຼອກລວງຂອງຊາຕານ, ພຣະເຈົ້າຊົງພິສູດຄວາມຮັກຂອງພຣະອົງໂດຍຊົງຍອມໃຫ້ພຣະບຸດອົງດຽວຂອງພຣະອົງຕາຍເພື່ອມະນຸດສະໂລກຜູ້ຫຼົງຜິດ.<!--# segment-separator--> ການຊົງໄຖ່ມະນຸດຈາກຄວາມບາບໄດ້ເປີດເຜີຍພຣະລັກສະນະຂອງພຣະເຈົ້າ.<!--# segment-separator--> ໄມ້ກາງແຂນຂອງພຣະຄຣິສເປັນຂໍ້ພິສູດອັນໜັກແນ້ນໃຫ້ແກ່ຈັກກະວານທັງໝົດວ່າການປົກຄອງຂອງພຣະເຈ້າບໍ່ແມ່ນເຫດທີ່ລູຊີເຟີເລືອກທາງແຫ່ງຄວາມບາບ. {GC 500.4}

## {GC 501.1}

ເມື່ອພຣະຄຣິສຊົງປະຕິບັດພັນທະກິດຂອງພຣະອົງໃນໂລກ, ການຕໍ່ສູ້ຂັດຂວາງຂອງຊາຕານໄດ້ເປີດໂປ່ງທາດແທ້ຂອງມັນ.<!--# segment-separator--> ບໍ່ມີສິ່ງໃດທີ່ສາມາດດັບຄວາມເຫັນອົກເຫັນໃຈຂອງເຫຼົ່າທູດສະຫວັນ ແລະຜູ້ຈົງຮັກພັກດີໃນຈັກກະວານໄດ້ເທົ່າກັບການສູ້ຮົບອັນໂຫດຫ້ຽມຂອງຊາຕານຕໍ່ພຣະຜູ້ໄຖ່ຂອງໂລກ.<!--# segment-separator--> ທົ່ວທັງຈັກກະວານພາກັນຕົກຕະລຶງ ແລະໃຈຮ້າຍເມື່ອເຫັນພຶດຕິກຳຂອງຊາຕານທີ່ກ້າໝິ່ນປະໝາດໂດຍການຮຽກຮ້ອງໃຫ້ພຣະຄຣິສຂາບໄຫວ້ມັນ; ທັງຄວາມອົງອາດທີ່ນຳພາພຣະອົງຂຶ້ນໄປຍັງຈອມພູ ແລະ ຍອດພຣະວິຫານ; ຄວາມເຈດຕະນາຮ້າຍທີ່ຮຽກຮ້ອງໃຫ້ພຣະອົງໂດດລົງໄປ; ການສະກົດຮອຍພຣະຄຣິສດ້ວຍຄວາມມຸ້ງຮ້າຍທີ່ບໍ່ຮູ້ຈັກຫຼັບ; ແລະການດົນໃຈພວກປະໂຣຫິດແລະປະຊາຊົນໃຫ້ປະຕິເສດຄວາມຮັກຂອງພຣະອົງຈົນໃນທີ່ສຸດໄດ້ຮ້ອງຂຶ້ນວ່າ, “ຄຶງພຣະອົງ! ຄຶງພຣະອົງທີ່ໄມ້ກາງແຂນສາ!”; ທັງໝົດນີ້ເຮັດໃຫ້ຊາວສະຫວັນຕົກໃຈ ແລະ ໂກດຮ້າຍຊາຕານ. {GC 501.1}

## {GC 501.2}

ແມ່ນຊາຕານນັ້ນເອງທີ່ຊຸກຍູ້ໃຫ້ມະນຸດປະຕິເສດພຣະຄຣິສ.<!--# segment-separator--> ຈອມຊົ່ວຮ້າຍໄດ້ໃຊ້ກຳລັງແລະສະຕິປັນຍາທັງໝົດຂອງມັນເພື່ອທໍາລາຍພຣະເຢຊູ ເພາະມັນເຫັນວ່າຄວາມເມດຕາແລະຄວາມຮັກຂອງພຣະຜູ້ຊ່ວຍໃຫ້ລອດ ທັງຄວາມເຫັນອົກເຫັນໃຈແລະຄວາມອ່ອນໂຍນຂອງພຣະອົງກຳລັງເປີດເຜີຍໃຫ້ມະນຸດສະໂລກເຫັນເຖິງພຣະລັກສະນະຂອງພຣະເຈົ້າ.<!--# segment-separator--> ຊາຕານໂຕ້ແຍ້ງກັບທຸກປະເດັນທີ່ພຣະບຸດຂອງພຣະເຈົ້າຊົງກ່າວ ທັງສົ່ງຕົວແທນໄປເພື່ອເຮັດໃຫ້ຊີວິດຂອງພຣະອົງເຕັມໄປດ້ວຍຄວາມທຸກໂສກ.<!--# segment-separator--> ຄວາມຢາກແກ້ແຄ້ນຝັງເລິກໃນໃຈຂອງຊາຕານຈົນສະແດງອອກເປັນຄວາມກຽດຊັງຜ່ານຄົນທັງຫຼາຍທີ່ບໍ່ເຊື່ອຟັງ, ມັນຜູກໃຈເຈັບຈົນໃຊ້ແຜນອຸບາຍແລະຄວາມເທັດເພື່ອຂັດຂວາງວຽກງານຂອງພຣະເຢຊູ, ນອກຈາກນັ້ນມັນຍັງກ່າວໂທດພຣະອົງຢ່າງໂຫດຮ້າຍ ແມ່ນວ່າຊີວິດຂອງພຣະອົງລ້ວນແຕ່ສະແດງເຖິງຄວາມດີອັນບໍ່ມີຜູ້ໃດປຽບປານ.<!--# segment-separator--> ຄວາມອິດສາ, ຄວາມກຽດຊັງ ແລະ ຄວາມຄັບແຄ້ນໃຈເປັນດັ່ງໄຟທີ່ເຜົາໄໝ້ຢູ່ໃນໃຈຂອງຊາຕານຈົນມັນພຸ້ງອອກໃສ່ພຣະບຸດຂອງພຣະເຈົ້າທີ່ໄມ້ກາງແຂນແຫ່ງຄາວາຣີ ໃນຂະນະທີ່ຊາວສະຫວັນທັງປວງຫຼຽວເບິ່ງດ້ວຍຄວາມສະທ້ານໃຈ. {GC 501.2}

## {GC 501.3}

ຫຼັງຈາກທີ່ພຣະຄຣິສຊົງສະຫຼະຊີວິດຂອງພຣະອົງແລ້ວ ພຣະອົງສະເດັດຂຶ້ນສະຫວັນ ແຕ່ບໍ່ຍອມຮັບການນະມັດສະການຂອງເຫຼົ່າທູດສະຫວັນຈົນກວ່າພຣະອົງຈະໄດ້ຂໍຕໍ່ພຣະບິດາວ່າ:<!--# segment-separator--> “ເຊິ່ງພຣະອົງປະທານໃຫ້ແກ່ຂ້ານ້ອຍນັ້ນ ຂ້ານ້ອຍກໍປາຖະໜາຢາກໃຫ້ເຂົາຢູ່ກັບຂ້ານ້ອຍໃນບ່ອນເຊິ່ງຂ້ານ້ອຍຢູ່ນັ້ນເໝືອນກັນ.” (ເບຶ່ງ ໂຢຮັນ 17:24 L1972).<!--# segment-separator--> ແລ້ວມີພຣະສຸຣະສຽງອັນເຕັມໄປດ້ວຍຄວາມຮັກແລະຣິດທານຸພາບຕອບຈາກບັນລັງຂອງພຣະບິດາວ່າ:<!--# segment-separator--> “ໃຫ້ບັນດາເທວະດາຂອງພຣະເຈົ້າທຸກຕົນຕ້ອງນ້ອມນະມັດສະການຂາບໄຫວ້ພຣະອົງ.” (ເຮັບເຣີ 1:6).<!--# segment-separator--> ບໍ່ມີຮອຍເປື້ອນຢູ່ເທິງພຣະເຢຊູ.<!--# segment-separator--> ຄວາມອັບອາຍຂອງພຣະອົງໄດ້ສິ້ນສຸດລົງ, ການເສຍສະຫຼະຂອງພຣະອົງໄດ້ສໍາເລັດແລ້ວ, ພຣະອົງຈຶ່ງໄດ້ຮັບພຣະນາມເໜືອນາມຊື່ທັງປວງ. {GC 501.3}

## {GC 502.1}

ບັດນີ້ຄວາມຜິດຂອງຊາຕານປາກົດແຈ້ງວ່າມັນບໍ່ມີຂໍ້ແກ້ຕົວ.<!--# segment-separator--> ມັນໄດ້ເປີດເຜີຍທາດແທ້ຂອງຕົນວ່າເປັນຜູ້ຂີ້ຕົວະ ແລະ ເປັນຄາດຕະກອນ.<!--# segment-separator--> ທຸກຊີວິດເຫັນໄດ້ວ່າຖ້າຊາຕານໄດ້ຮັບອະນຸຍາດໃຫ້ປົກຄອງຊາວສະຫວັນ ມັນກໍຈະໃຊ້ແນວຄິດອັນດຽວກັນທີ່ມັນໃຊ້ໃນການປົກຄອງມະນຸດຜູ້ຢູ່ໃຕ້ອໍານາດຂອງມັນ.<!--# segment-separator--> ຊາຕານອ້າງວ່າການລະເມີດກົດບັນຍັດຂອງພຣະເຈົ້າຈະນໍາເອົາເສລີພາບ ແລະ ສະພາບທີ່ສູງສົ່ງມາໃຫ້; ແຕ່ຜົນທີ່ປາກົດແມ່ນການເປັນທາດ ແລະ ຄວາມເສື່ອມໂຊມ. {GC 502.1}

## {GC 502.2}

ຂໍ້ກ່າວຫາອັນເປັນເທັດຂອງຊາຕານທີ່ກ່າວຮ້າຍພຣະລັກສະນະຂອງພຣະເຈົ້າ ແລະ ການປົກຄອງຂອງພຣະອົງກໍປາກົດວ່າບໍ່ເປັນຄວາມຈິງ.<!--# segment-separator--> ມັນໄດ້ກ່າວຫາພຣະເຈົ້າວ່າການຮຽກຮ້ອງຜູ້ທີ່ພຣະອົງຊົງສ້າງໃຫ້ຍິນຍອມເຊື່ອຟັງພຣະອົງກໍຍ້ອນວ່າຕ້ອງການໃຫ້ມີຜູ້ຍ້ອງຍໍສັນລະເສີນ. ມັນໃສ່ຮ້າຍວ່າ ພຣະເຈົ້າຊົງຮຽກຮ້ອງໃຫ້ທຸກຊີວິດຕ້ອງຮູ້ຈັກເສຍສະຫຼະ ໃນຂະນະທີ່ພຣະອົງເອງບໍ່ມີການເສຍສະຫຼະເລີຍ.<!--# segment-separator--> ບັດນີ້ໄດ້ປາກົດແຈ້ງວ່າພຣະເຈົ້າຜູ້ຊົງຄອບຄອງຈັກກະວານຊົງເສຍສະຫຼະຄັ້ງຍິ່ງໃຫຍ່ທີ່ສຸດເພື່ອຊ່ວຍມະນຸດສະໂລກຜູ້ຫຼົງຜິດໃຫ້ໄດ້ຮັບຄວາມລອດ.<!--# segment-separator--> ດ້ວຍວ່າ “ພຣະເຈົ້າຜູ້ຊົງສະຖິດຢູ່ໃນອົງພຣະຄຣິສ ໄດ້ຊົງກະທຳໃຫ້ມະນຸດຄືນດີກັນກັບພຣະອົງ.”<!--# segment-separator--> (2 ໂກຣິນໂທ 5:19 L1972).<!--# segment-separator--> ນອກຈາກນັ້ນກໍເຫັນໄດ້ຢ່າງແຈ່ມແຈ້ງວ່າໃນຂະນະທີ່ລູຊີເຟີເປີດປະຕູໃຫ້ຄວາມບາບເຂົ້າມາໂດຍຄວາມປາຖະໜາກຽດຕິຍົດ ແລະ ອໍານາດສູງສຸດ, ພຣະຄຣິສຊົງຖ່ອມພຣະອົງລົງ ແລະ ຊົງເຊື່ອຟັງຈົນເຖິງຄວາມຕາຍກໍເພື່ອທຳລາຍບາບນັ້ນເອງ. {GC 502.2}

## {GC 502.3}

ພຣະເຈົ້າຊົງສຳແດງຄວາມກຽດຊັງຕໍ່ຫຼັກການຂອງການກະບົດ.<!--# segment-separator--> ທົ່ວທັງສະຫວັນໄດ້ເຫັນຄວາມຍຸດຕິທໍາຂອງພຣະອົງທັງໃນການກ່າວໂທດຊາຕານ ແລະ ໃນການໄຖ່ມະນຸດໃຫ້ລອດ.<!--# segment-separator--> ທີ່ຜ່ານມາລູຊິເຟີປະກາດວ່າຖ້າກົດບັນຍັດຂອງພຣະເຈົ້າປ່ຽນແປງບໍ່ໄດ້ ແລະ ບໍ່ມີການຍົກໂທດ, ສະແດງວ່າທຸກຄົນທີ່ລະເມີດຕໍ່ກົດບັນຍັດນັ້ນຈະຕ້ອງຖືກຕັດຂາດຈາກການເປັນທີ່ພໍໃຈຂອງພຣະຜູ້ສ້າງຕະຫຼອດການ.<!--# segment-separator--> ມັນອ້າງວ່າ ມະນຸດສະໂລກທີ່ຕົກສູ່ຄວາມບາບນັ້ນບໍ່ສາມາດໄຖ່ຄືນໄດ້, ສະນັ້ນມັນຈຶ່ງບໍ່ມີຄວາມຜິດທີ່ຖືວ່າມະນຸດເປັນເຫຍື່ອຂອງມັນ.<!--# segment-separator--> ແຕ່ການສິ້ນພຣະຊົນຂອງພຣະຄຣິສເປັນຂໍ້ໂຕ້ແຍ້ງເພື່ອມະນຸດສະໂລກທີ່ຊາຕານບໍ່ສາມາດລຶບລ້າງໄດ້.<!--# segment-separator--> ການລົງໂທດຕາມກົດບັນຍັດໄດ້ຕົກໃສ່ພຣະອົງຜູ້ທີ່ເທົ່າທຽມກັບພຣະເຈົ້າ, ມະນຸດຈຶ່ງເປັນອິດສະຫຼະທີ່ຈະຮັບເອົາຄວາມຊອບທໍາຂອງພຣະຄຣິສ ແລະໂດຍຊີວິດທີ່ນອບນ້ອມຖ່ອມຕົນທີ່ຮັບຮູ້ເຖິງຄວາມບາບຈະໄດ້ມີໄຊຊະນະເໜືອອໍານາດຂອງຊາຕານ, ດັ່ງທີ່ພຣະບຸດຂອງພຣະເຈົ້າໄດ້ມີໄຊຊະນະ.<!--# segment-separator--> ດັ່ງນັ້ນພຣະເຈົ້າ “ຊົງເປັນຜູ້ຍຸຕິທຳ ແລະຊົງໂຜດຜູ້ທີ່ເຊື່ອໃນພຣະເຢຊູເຈົ້າເປັນຜູ້ຊອບທຳດ້ວຍ” (ໂຣມ 3:26). {GC 502.3}

## {GC 503.1}

ແຕ່ການທີ່ພຣະຄຣິສສະເດັດມາຮັບຄວາມທຸກທໍລະມານຈົນຕາຍໃນໂລກນີ້ບໍ່ແມ່ນເພື່ອໄຖ່ບາບຂອງມະນຸດພຽງຢ່າງດ່ຽວ.<!--# segment-separator--> ພຣະອົງສະເດັດມາເພື່ອ “ເຊີດຊູກົດບັນຍັດ ແລະ ເຮັດໃຫ້ກົດບັນຍັດນັ້ນມີກຽດ.” (ເອຊາຍາ 42:21). <!--# segment-separator--> ການທີ່ພຣະອົງຊົງສຳແດງເຖິງສະພາດທີ່ບໍ່ອາດປ່ຽນແປງໄດ້ແຫ່ງກົດບັນຍັດຂອງພຣະເຈົ້າບໍ່ແມ່ນເພື່ອມະນຸດຈະໄດ້ເຂົ້າໃຈກົດບັນຍັດໃຫ້ຖືກຕ້ອງເທົ່ານັ້ນ ແຕ່ເພື່ອເປີດເຜີຍໃຫ້ແກ່ຜູ້ອາໄສໃນໂລກອື່ນໆ ທົ່ວຈັກກະວານດ້ວຍ.<!--# segment-separator--> ຖ້າຫາກວ່າກົດບັນຍັດຂອງພຣະເຈົ້າສາມາດປັບປ່ຽນແກ້ໄຂໄດ້, ພຣະບຸດຂອງພຣະເຈົ້າບໍ່ຈໍາເປັນຕ້ອງສະຫຼະຊີວິດຂອງພຣະອົງເພື່ອຊົດໃຊ້ໂທດທີ່ມະນຸດລ່ວງລະເມີດກົດບັນຍັດນັ້ນ.<!--# segment-separator--> ການສິ້ນພຣະຊົນຂອງພຣະຄຣິສພິສູດວ່າກົດບັນຍັດຂອງພຣະເຈົ້າປ່ຽນແປງບໍ່ໄດ້.<!--# segment-separator--> ຄວາມຮັກອັນບໍ່ມີຂອບເຂດທີ່ກະຕຸນໃຫ້ພຣະບິດາ ແລະ ພຣະບຸດເສຍສະຫຼະເພື່ອໄຖ່ບາບຂອງມະນຸດໄດ້ສຳແດງແກ່ທຸກຊີວິດໃນຈັກກະວານໃຫ້ເຫັນວ່າ ຄວາມຍຸດຕິທຳ ແລະ ພຣະເມດຕາເປັນຮາກຖານແຫ່ງກົດບັນຍັດ ແລະ ການປົກຄອງຂອງພຣະເຈົ້າ ເຊິ່ງມີແຕ່ແຜນການຊົງໄຖ່ມະນຸດໃຫ້ລອດທີ່ສາມາດສະແດງເຖິງເລື່ອງດັ່ງກ່າວໄດ້. {GC 503.1}

## {GC 503.2}

ເມື່ອການລົງໂທດຕາມການພິພາກສາສິ້ນສຸດລົງ ຈະປາກົດໃຫ້ເຫັນວ່າບໍ່ມີຄຳແກ້ຕົວໃຫ້ກັບຄວາມບາບ.<!--# segment-separator--> ເມື່ອພຣະເຈົ້າຜູ້ຊົງພິພາກສາສາກົນລະໂລກຈະຖາມຊາຕານວ່າ, ‘ເພາະເຫດໃດເຈົ້າຈຶ່ງໄດ້ກະບົດຕໍ່ເຮົາ? ເປັນຫຍັງເຈົ້າຈຶ່ງປຸ້ນເອົາຄົນຈາກອານາຈັກຂອງເຮົາ?’ ມັນຈະບໍ່ມີຄຳຕອບ.<!--# segment-separator--> ປາກທຸກຄົນທ່າມກາງຝູງຊົນຝ່າຍກະບົດຈະປິດມິດ, ພວກເຂົາຈະບໍ່ມີຄຳເວົ້າ. {GC 503.2}

## {GC 503.3}

ໄມ້ກາງແຂນແຫ່ງຄານວາຣີປະກາດວ່າກົດບົນຍັດຂອງພຣະເຈົ້າບໍ່ສາມາດປ່ຽນແປງໄດ້ ແລະໃນຂະນະດຽວກັນກໍປະກາດຕໍ່ທຸກຊີວິດໃນຈັກກະບານວ່າ ຄ່າຈ້າງຂອງຄວາມບາບຄືຄວາມຕາຍ.<!--# segment-separator--> ພຣະຜູ້ຊ່ວຍໃຫ້ລອດຊົງຮ້ອງຂຶ້ນໃນຂະນະທີ່ກຳລັງສິ້ນໃຈວ່າ “ສໍາເລັດແລ້ວ.” ຄຳຮ້ອງນີ້ເປັນໝາຍສຳຄັນວ່າ ຊາຕານຈະຕ້ອງຕາຍ.<!--# segment-separator--> ການຕໍ່ສູ້ລະຫວ່າງຊາຕານກັບພຣະເຈົ້າທີ່ດຳເນີນມາເປັນເວລາດົນນານກໍໄດ້ຖືກຕັດສິນຊີ້ຂາດໃນຕອນນັ້ນ; ຕັ້ງແຕ່ນັ້ນມາຈຶ່ງເປັນທີ່ແນ່ນອນວ່າ ຄວາມຊົ່ວຮ້າຍຈະຖືກລຶບລ້າງຢ່າງສິ້ນເຊິງໃນທີ່ສຸດ.<!--# segment-separator--> ພຣະບຸດຂອງພຣະເຈົ້າໄດ້ຜ່ານຄວາມຕາຍ, ເພື່ອວ່າ “ໂດຍທາງຄວາມຕາຍນັ້ນ ພຣະອົງຈະໄດ້ຊົງທຳລາຍຜູ້ທີ່ມີອຳນາດແຫ່ງຄວາມຕາຍ ຄືມານຮ້າຍ.” (ເຮັບເຣີ 2:14).<!--# segment-separator--> ຄວາມປາຖະໜາຂອງລູຊິເຟີທີ່ຢາກໄດ້ຮັບການຍົກຍ້ອງເຊີດຊູນັ້ນເປັນເຫດໃຫ້ມັນກ່າວວ່າ:<!--# segment-separator--> “ຂ້ອຍຈະ…ຕັ້ງບັນລັງຂອງຂ້ອຍໄວ້ໃນທີ່ສູງສຸດເໜືອດວງດາວຕ່າງໆ…ຂ້ອຍຈະຕ້ອງ…ເປັນດັ່ງອົງຊົງຣິດອຳນາດຍິ່ງໃຫຍ່.” (ເອຊາຢາ 14:13,14). <!--# segment-separator--> ພຣະເຈົ້າຊົງປະກາດວ່າ:<!--# segment-separator--> “ເຮົາຈະກະທຳໃຫ້ເຈົ້າເປັນເຖົ້າຖ່ານໄປເທິງແຜ່ນດິນໂລກ…ເຈົ້າຈະສິ້ນສູນລົງ…ແລະຈະບໍ່ດຳລົງຢູ່ອີກຕໍ່ໄປເປັນນິດ.” (ເອເຊກຽນ 28:18, 19 TKJV).<!--# segment-separator--> “ພຣະເຈົ້າຢາເວຊົງຣິດອຳນາດຍິ່ງໃຫຍ່ກ່າວວ່າ, ‘ວັນນັ້ນກຳລັງມາເຖິງ ຄືມື້ທີ່ຄົນຈອງຫອງ ແລະ ຄົນຊົ່ວທຸກຄົນຈະຖືກໄຟເຜົາດັ່ງເຟືອງ. ໃນວັນນັ້ນ ພວກເຂົາຈະຖືກໄຟເຜົາ ແລະຈະບໍ່ມີຫຍັງເຫຼືອຢູ່ເລີຍ.’” (ມາລາກີ 4:1). {GC 503.3}

## {GC 504.1}

ໃນຄາວສຸດທ້າຍນັ້ນຈັກກະວານທັງໝົດຈະເປັນພະຍານເຖິງທາດແທ້ ແລະ ຜົນຂອງຄວາມບາບ.<!--# segment-separator--> ຖ້າພຣະເຈົ້າໄດ້ກຳຈັດຄວາມບາບຢ່າງສິ້ນເຊິງຕັ້ງແຕ່ຕອນທຳອິດກໍຄົງເປັນເຫດໃຫ້ເຫຼົ່າທູດສະຫວັນຢ້ານກົວພຣະເຈົ້າ ແລະ ບໍ່ຖວາຍກຽດແດ່ພຣະອົງ; ແຕ່ເມື່ອສິ້ນສຸດການພິພາກສາລົງໂທດຄວາມບາບນັ້ນ ທຸກຊີວິດໃນຈັກກະວານທີ່ເຮັດຕາມນ້ຳພຣະໄທຂອງພຣະເຈົ້າດ້ວຍຄວາມຊົມຊື່ນຍິນດີ ຄືບັນດາຜູ້ທີ່ມີກົດບັນຍັດຂອງພຣະອົງຈາລຶກໄວ້ໃນໃຈຈະເຫັນວ່າ ການທຳລາຍຄວາມບາບນັ້ນເປັນໄປຕາມຄວາມຮັກຂອງພຣະເຈົ້າ ແລະທຸກຄົນຄວນຖວາຍກຽດແດ່ພຣະອົງ.<!--# segment-separator--> ຄວາມຊົ່ວຈະບໍ່ເກີດຂຶ້ນອີກຈັກເທື່ອ.<!--# segment-separator--> ພຣະຄໍາຂອງພຣະເຈົ້າຂຽນໄວ້ວ່າ:<!--# segment-separator--> “ຄວາມທຸກຍາກຈະບໍ່ປາກົດຂຶ້ນເປັນຄັ້ງທີ່ສອງ.” (ນາຮູມ 1:9 THSV).<!--# segment-separator--> ຊາຕານຫາວ່າກົດບັນຍັດຂອງພຣະເຈົ້າເປັນແອກແຫ່ງການເປັນຂ້າທາດ, ແຕ່ສຸດທ້າຍກົດບັນຍັດນັ້ນຈະໄດ້ຮັບກຽດໃນຖານະກົດແຫ່ງເສລີພາບ.<!--# segment-separator--> ເມື່ອທຸກຊີວິດໄດ້ຜ່ານການທົດສອບ ແລະໄດ້ຮັບການພິສູດແລ້ວ ກໍຈະບໍ່ມີວັນໄດ້ປະຖິ້ມຄວາມຈົງຮັກພັກດີຕໍ່ພຣະເຈົ້າອີກ ເພາະຄວາມຮັກອັນບໍ່ມີຂອບເຂດ ແລະ ສະຕິປັນຍາອັນບໍ່ມີຈຳກັດຂອງພຣະອົງໄດ້ປາກົດຕໍ່ໜ້າພວກເຂົາຢ່າງເຕັມທີ່ແລ້ວ. {GC 504.1}
