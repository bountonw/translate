---
chapter:
  number: 64
  title:
    th: ดาวิดหนีลี้ภัย
    en: David a Fugitive
  url: https://legacy.egwwritings.org/?ref=en_PP.649&para=84.3043
  basedon: ศึกษาควบคู่กับ 1 ซามูเอล บทที่ 18 ถึง 22
---

## {PP 649.1}

หลังจากโกลิอัทถูกฆ่าตาย ซาอูลหน่วงเหนี่ยวดาวิดไว้ให้อยู่กับท่าน และไม่อนุญาตให้กลับบ้านของบิดา ต่อมา “จิตใจของโยนาธานก็รู้ผูกพันกับจิตใจของดาวิด และโยนาธานรักดาวิดเท่าชีวิตของตน” (1 ซามูเอล 18:1 NTV) โยนาธานกับดาวิดทำพิธีร่วมสาบานตนเป็นพี่น้องต่อกัน แล้วราชโอรสก็“ปลดเสื้อคลุมที่ตนสวมอยู่มอบให้แก่ดาวิด รวมถึงชุดออกศึก ดาบ ชุดธนู และเข็มขัดด้วย” (1 ซามูเอล 18:4 NTV) ถึงแม้ดาวิดได้รับมอบหมายให้รับผิดชอบเรื่องสำคัญ แต่ท่านยังคงอ่อนน้อมถ่อมตนจนเป็นที่รักใคร่ในราชสำนักและของประชาชน {PP 649.1}

## {PP 649.2}

“ซาอูลมอบหมายให้ทำการใดๆ ดาวิดก็ปฏิบัติจนสำเร็จลุล่วง ซาอูลจึงแต่งตั้งดาวิดให้มีตำแหน่งสูงในกองทัพ” (1 ซามูเอล 18:5 TNCV) ดาวิดรอบคอบและซื่อสัตย์ มีหลักฐานที่ชัดเจนว่าพระเจ้าทรงอวยพรท่าน บางครั้งซาอูลตระหนักได้ว่าตนขาดคุณสมบัติในการปกครองชนชาติอิสราเอล และรู้สึกว่าอาณาจักรจะมีเสถียรภาพถ้ามีคนรู้ใจที่รับคำสั่งจากพระเจ้า ซาอูลยังหวังว่าการมีดาวิดอยู่เคียงข้างจะช่วยป้องกันท่านจากภัยอันตราย เนื่องจากพระเจ้าทรงโปรดปรานและปกป้องดาวิด บางทีการที่ดาวิดอยู่ใกล้ก็จะคุ้มครองซาอูลเมื่อท่านออกไปรบทัพจับศึก {PP 649.2}

## {PP 649.3}

พระเจ้าทรงนำให้ดาวิดใกล้ชิดกับซาอูล หน้าที่การงานในราชสำนักจะช่วยให้ท่านเข้าใจงานของราชการ อันเป็นการเตรียมตัวสำหรับตำแหน่งสำคัญในอนาคต และจะช่วยให้ท่านเป็นที่ไว้วางใจของคนทั้งชาติ ชีวิตที่ผกผันแปรเปลี่ยนและความลำบากยากเย็นที่จะเกิดขึ้นเพราะความจงเกลียดจงชังของซาอูลจะทำให้ดาวิดรู้สึกว่าท่านต้องการพึ่งพาพระเจ้าและไว้วางใจพระองค์อย่างสุดจิตสุดใจ มิตรภาพระหว่างโยนาธากับดาวิดก็ยังเป็นการทรงนำจากพระเจ้าเพื่อช่วยชีวิตผู้ที่จะปกครองอิสราเอลในวันข้างหน้าเช่นกัน ทั้งหมดนี้เป็นสิ่งที่พระเจ้าทรงนำตามพระประสงค์อันกอปรด้วยพระคุณของพระองค์เพื่อประโยชน์ของดาวิดและประชาชนอิสราเอล {PP 649.3}

## {PP 650.1}

ผ่านไปเพียงไม่นานหลังจากนั้นท่าทีของซาอูลที่มีต่อดาวิดก็เปลี่ยนไป เมื่อซาอูลกับดาวิดกำลังกลับจากการสู้รบกับชาวฟีลิสเตีย “พวกผู้หญิงก็ออกมาจากหัวเมืองอิสราเอล ร้องเพลงและเต้นรำต้อนรับพระราชาซาอูลด้วยรำมะนา ด้วยเพลงร่าเริง และด้วยเครื่องดนตรี” มีคนกลุ่มหนึ่งขับร้องขึ้นว่า “ซาอูลฆ่าคนเป็นพันๆ” ในขณะที่คนอีกกลุ่มหนึ่งร้องรับว่า “และดาวิดฆ่าคนเป็นหมื่นๆ” (1 ซามูเอล 18:6–7 TH1971) ปีศาจแห่งความริษยาก็เข้าสิงใจของพระราชา ท่านโกรธที่กลุ่มผู้หญิงชาวอิสราเอลร้องเพลงยกย่องดาวิดเหนือตนเอง แทนที่จะยับยั้งความรู้สึกอิจฉาเอาไว้ ท่านกลับแสดงจุดอ่อนในอุปนิสัยออกมาโดยโพล่งขึ้นว่า “พวกเขายกย่องดาวิดว่าฆ่าคนเป็นหมื่นๆ ส่วนเราแค่พัน ต่อไปเขาจะได้อะไรอีกถ้าไม่ใช่อาณาจักรนี้” (1 ซามูเอล 18:8 TNCV) {PP 650.1}

## {PP 650.2}

จุดอ่อนที่สำคัญอย่างหนึ่งของซาอูลคือท่านชอบให้คนสรรเสริญเยินยอ ปัญหานี้มีอิทธิพลต่อความคิดและการกระทำของท่าน ทุกสิ่งอย่างที่ท่านทำล้วนแต่หวังการยกย่องสรรเสริญ มาตรฐานวัดความรู้สึกผิดชอบชั่วดีของท่านอยู่ในเกณฑ์ที่ต่ำเพราะท่านยึดตามความนิยมชมชอบของสังคม การอยู่เพื่อเอาใจมนุษย์ผู้อื่นโดยไม่แสวงหาความชอบพระทัยของพระเจ้าเสียก่อนย่อมเป็นเรื่องที่ไม่ปลอดภัย ซาอูลมีความทะเยอทะยานอยากเป็นดาวเด่นในสายตาของมนุษย์ และเมื่อเสียงเพลงสรรเสริญนั้นดังขึ้นท่านจึงรู้สึกสังหรณ์ใจอย่างแรงกล้าว่าดาวิดจะเอาชนะใจประชาชนและขึ้นเป็นกษัตริย์แทนท่าน {PP 650.2}

## {PP 650.3}

กษัตริย์ซาอูลยอมให้ความอิจฉาริษยาเข้ามาพ่นพิษในใจ ถึงแม้ท่านเคยได้รับการอบรมสั่งสอนจากผู้เผยพระวจนะซามูเอลว่าพระเจ้าจะทรงกระทำตามน้ำพระทัยของพระองค์และไม่มีใครขัดขวางได้ แต่ท่าทีของซาอูลกลับบ่งบอกว่าท่านไม่เข้าใจแผนการหรือฤทธานุภาพของพระเจ้าเอาเสียเลย พระราชาแห่งอิสราเอลกำลังเอาความต้องการของตนเองมาต่อสู้กับพระประสงค์ของพระผู้ทรงอานุภาพอนันต์ ในขณะที่ปกครองเหนืออาณาจักรอิสราเอลท่านไม่ได้เรียนรู้ที่จะควบคุมจิตใจตนเอง แต่ปล่อยให้ความคิดชั่ววูบชักนำการตัดสินใจ จนในที่สุดก็กลายเป็นคนอารมณ์ร้าย บางครั้งความโกรธคลั่งจะปะทุออกมาจนพร้อมจะปลิดชีวิตผู้ที่กล้าขัดใจ พอใจเย็นลงท่านก็เปลี่ยนเป็นท้อแท้เสียใจและเกลียดชังตัวเอง {PP 650.3}

## {PP 650.4}

ท่านชอบฟังเสียงบรรเลงพิณของดาวิด และดูเหมือนวิญญาณชั่วจะถูกผลักออกไปได้ระยะหนึ่ง แต่อยู่มาวันหนึ่งขณะที่ดาวิดกำลังขับร้องเพลงสรรเสริญพระเจ้าพร้อมดีดพิณประสานเสียงต่อหน้าซาอูลนั้น ท่านพุ่งหอกเข้าใส่โดยหวังว่าจะปลิดชีพนักดนตรีหนุ่มให้มอดม้วย แต่พระเจ้าทรงขัดขวางเพื่อช่วยชีวิตของดาวิดไว้ ท่านจึงรีบหนีให้พ้นจากความเกรี้ยวโกรธของพระราชาผู้คลุ้มคลั่งโดยที่ไม่ได้รับอันตรายใดๆ {PP 650.4}

## {PP 651.1}

ความเกลียดชังที่ซาอูลมีต่อดาวิดยิ่งเพิ่มขึ้นเท่าไหร่ ความพยายามในการหาโอกาสที่จะฆ่าดาวิดก็ยิ่งเพิ่มขึ้นเท่านั้น แต่ไม่ว่าจะวางแผนอย่างไรเพื่อทำลายผู้ที่พระเจ้าทรงเจิมไว้นั้นมันก็ไม่เป็นผล ซาอูลปล่อยให้วิญญาณชั่วที่ครอบงำท่านควบคุมการกระทำของตน ในขณะที่ดาวิดไว้วางใจในพระเจ้าผู้ทรงเป็นใหญ่ในการให้คำปรึกษาและทรงเข้มแข็งในการช่วยกู้ “ความยำเกรงพระเจ้าเป็นที่เริ่มต้นของปัญญา” (สุภาษิต 9:10 TH1971) ดาวิดอธิษฐานต่อพระเจ้าอยู่เสมอเพื่อท่านจะสามารถดำเนินต่อหน้าพระพักตร์ของพระองค์ได้อย่างไร้ที่ติ {PP 651.1}

## {PP 651.2}

พระราชาไม่ประสงค์ให้ดาวิดอยู่ใกล้ท่าน “จึงให้ดาวิดออกไปให้พ้นหน้า โดยแต่งตั้งให้เป็นผู้บังคับกองพันนำทหารออกไปรบ...แต่คนทั่วทั้งอิสราเอลและยูดาห์รักดาวิด” (1 ซามูเอล 18:13, 16 TNCV) ไม่นานประชาชนก็สังเกตว่าดาวิดเป็นคนที่มีความสามารถ งานราชการทุกอย่างที่ได้รับมอบหมายนั้นท่านบริหารจัดการได้อย่างสุขุมรอบคอบ คำแนะนำต่างๆ ของท่านประกอบด้วยสติปัญญา ใครนำไปปฏิบัติตามก็ปลอดภัย ในขณะที่ความคิดความอ่านของซาอูลพึ่งพาไม่ได้ และการตัดสินใจของท่านก็ไร้ซึ่งปัญญา {PP 651.2}

## {PP 651.3}

ในขณะที่ซาอูลคอยหาช่องทางเพื่อทำลายดาวิดอยู่ตลอดเวลา ท่านก็ยังกลัวดาวิดอยู่เพราะเห็นได้ชัดว่าพระเจ้าสถิตอยู่กับท่าน อุปนิสัยของดาวิดไร้ที่ติทำให้ซาอูลคร่ำเครียด ท่านรู้สึกว่าการที่ดาวิดมีชีวิตอยู่เป็นการประณามหยามหมิ่นตัวท่านเอง เพราะถ้าเปรียบเทียบอุปนิสัยกันแล้วซาอูลด้อยกว่ามาก ความอิจฉาทำให้ซาอูลอยู่ร้อนนอนทุกข์ และทำให้ชีวิตของดาวิดผู้มีความนอบน้อมถ่อมตนต้องตกอยู่ในอันตราย ใครจะรู้ได้เล่า ว่าความอิจฉาริษยาจะสร้างความเสียหายมากมายมหาศาลให้เกิดขึ้นในโลก ความคับแค้นในใจของซาอูลเป็นความแค้นเคืองแบบเดียวกันที่เดือดพล่านอยู่ในใจของคาอินและยุยงให้เขาทำลายอาแบลผู้เป็นน้องชาย เพราะอาแบลกระทำความชอบธรรมและพระเจ้าทรงให้เกียรติท่าน ส่วนการกระทำของคาอินนั้นชั่วและพระเจ้าอวยพรเขาไมได้ ความริษยาถือกำเนิดมาจากความเย่อหยิ่งจองหอง ถ้าเก็บมันไว้ในใจก็จะก่อเกิดเป็นความเกลียดชัง สุดท้ายจะนำไปสู่การทำร้ายและการเข่นฆ่า ซาตานเปิดโปงอุปนิสัยของตนในการรบเร้าให้ซาอูลโกรธแค้นคนที่ไม่เคยทำร้ายตัวเองมาก่อน {PP 651.3}

## {PP 651.4}

พระราชาเฝ้าสังเกตดาวิดและหวังว่าท่านจะพลาดท่าในสักวันโดยทำการใดๆ ไม่รอบคอบเพื่อจะทำให้ดาวิดอับอายขายหน้า ซาอูลรู้สึกว่าไม่หนำใจจนกว่าจะปลิดชีวิตของดาวิดได้และในขณะเดียวกันตนยังมีความชอบธรรมในสายตาประชาชน ท่านออกกุสโลบายเร่งเร้าดาวิดให้ทำสงครามกับชาวฟีลิสเตียอย่างดุดันมากขึ้น โดยสัญญาว่าจะตอบสนองต่อวีรกรรมด้วยการมอบลูกสาวคนโตให้เป็นภรรยา ดาวิดตอบข้อเสนอนี้ด้วยความนอบน้อมว่า “ข้าพเจ้าเป็นใคร และญาติพี่น้องของข้าพเจ้าเป็นใคร ตระกูลของบรรพบุรุษข้าพเจ้าอยู่ในอิสราเอล สมควรหรือที่ข้าพเจ้าจะมาเป็นบุตรเขยของกษัตริย์” (1 ซามูเอล 18:18 NTV) แต่พระราชาได้แสดงความไม่จริงใจด้วยการยกลูกสาวผู้นั้นให้กับคนอื่น {PP 651.4}

## {PP 652.1}

เมื่อมีคาลลูกสาวคนเล็กของซาอูลรักใคร่ชอบพอกับดาวิดก็เป็นอีกโอกาสหนึ่งที่พระราชาจะได้วางอุบายเพื่อเอาชนะอีกฝ่าย ซาอูลเสนอให้ดาวิดแต่งงานกับมีคาลโดยแลกกับการรบราฆ่าฟันศัตรูของชาติให้ได้ตามจำนวนที่กำหนดไว้เพื่อเป็นค่าสินสอด “แผนการของซาอูลคือยืมมือชาวฟีลิสเตียกำจัดดาวิด” แต่พระเจ้าทรงปกป้องคุ้มครองผู้รับใช้ของพระองค์ ดาวิดกลับมาพร้อมชัยชนะและกลายเป็นราชบุตรเขยของกษัตริย์ซาอูล “มีคาลราชธิดาของซาอูลเองก็รักดาวิด” (1 ซามูเอล 18:25, 28 TNCV) ฝ่ายพระราชาโกรธเป็นฟืนเป็นไฟเมื่อเห็นว่าแผนการของตนกลายเป็นต้นเหตุให้คนที่ท่านอยากทำลายได้รับการยกย่อง บัดนี้ท่านยิ่งมั่นใจขึ้นว่านี่คือชายที่พระเจ้าตรัสว่าเหมาะสมที่จะเป็นผู้ครองบัลลังก์เหนือคนอิสราเอลแทนที่ตน คราวนี้ท่านไม่เก็บงำอำพรางอีกต่อไปแล้ว จึงสั่งให้โยนาธานกับข้าราชการประจำราชสำนักฆ่าผู้ที่ท่านเกลียดแค้นนั้นเสีย {PP 652.1}

## {PP 652.2}

โยนาธานแจ้งความมุ่งหมายของพระราชาให้ดาวิดรับรู้และขอให้ท่านซ่อนตัวไว้ในขณะที่ตนไปวิงวอนบิดาให้ไว้ชีวิตผู้พิชิตศัตรูของอิสราเอล โยนาธานชี้แจงให้พระราชาได้ฟังถึงสิ่งที่ดาวิดได้ทำเพื่อรักษาเกียรติศักดิ์ศรีและชีวิตของคนอิสราเอลทั้งชาติ หากฆ่าคนที่พระเจ้าทรงใช้เพื่อทำลายศัตรูจนแตกหนีกระเจิงคงเป็นความผิดอันใหญ่หลวงยิ่งนัก พระราชารู้สึกได้ว่าสิ่งที่โยนาธานพูดนั้นถูกต้อง จิตใจท่านจึงอ่อนลง ซาอูลรับสั่งโยนาธานว่า “องค์พระผู้เป็นเจ้าทรงพระชนม์อยู่แน่ฉันใด ดาวิดจะไม่ถูกฆ่าฉันนั้น” (1 ซามูเอล 19:6 TNCV) ดาวิดจึงถูกนำตัวกลับมาให้รับใช้ซาอูลเหมือนดังแต่ก่อน {PP 652.2}

## {PP 652.3}

มีการประกาศสงครามระหว่างชาวอิสราเอลกับชาวฟีลิสเตียขึ้นอีกครั้ง ดาวิดเป็นคนนำกองทัพต่อสู้ศัตรู ชาวฮีบรูชนะอย่างราบคาบ คนทั่วทั้งอาณาจักรจึงยกย่องวีรกรรมและสติปัญญาของท่าน สิ่งนี้ได้ปลุกความขมขื่นที่ตกตะกอนอยู่ภายในใจของซาอูลให้ตื่นขึ้นจนทำให้ท่านคิดต่อสู้ดาวิดอีกครั้ง ขณะที่ดาวิดกำลังบรรเลงพิณต่อหน้าพระราชา มีเสียงประสานที่ไพเราะเพราะพริ้งดังอยู่ทั่วราชสำนัก ทันใดนั้นซาอูลยั้งใจไม่อยู่จึงพุ่งหอกใส่ดาวิดหวังจะปักนักดนตรีไว้ที่ฝาผนัง แต่ทูตขององค์พระผู้เป็นเจ้าได้ผลักอาวุธร้ายออกไป ดาวิดหลบหนีกลับไปที่บ้านของตน ซาอูลจึงส่งสายลับไปจัดการดาวิดเมื่อท่านออกจากประตูบ้านในเช้าวันรุ่งขึ้น {PP 652.3}

## {PP 653.1}

มีคาลเล่าแผนการของบิดาให้ดาวิดฟังและเร่งเร้าให้ท่านหนีเอาชีวิตรอดโดยหย่อนท่านลงทางหน้าต่าง ดาวิดจึงหลบหนีไปได้ ท่านเดินทางไปหาซามูเอลที่รามาห์ ส่วนผู้เผยพระวจนะต้อนรับท่านโดยไม่เกรงกลัวว่าจะเป็นที่ขุ่นเคืองของพระราชา บ้านของซามูเอลมีความสงบร่มเย็นแตกต่างไปจากราชวัง ผู้รับใช้ที่ทรงเกียรติของพระเจ้ายังคงทำงานอยู่ที่บ้านท่ามกลางเนินเขาที่รายล้อม มีผู้ทำนายกลุ่มหนึ่งอยู่กับท่าน คนเหล่านี้ศึกษาค้นคว้าถึงน้ำพระทัยของพระเจ้าและรับฟังคำสั่งสอนจากปากของซามูเอลด้วยความเคารพนับถือ ดาวิดเองก็ได้บทเรียนที่ล้ำค่าจากปรมาจารย์แห่งอิสราเอล ดาวิดเชื่อว่าซาอูลจะไม่สั่งทหารให้บุกสถานที่ศักดิ์สิทธิ์แห่งนี้ แต่สำหรับจิตใจที่มืดดำของพระราชาผู้คลุ้มคลั่งดูเหมือนจะไม่มีที่ไหนศักดิ์สิทธิ์เลย ความสัมพันธ์อันใกล้ชิดระหว่างดาวิดกับซามูเอลทำให้ซาอูลเกิดความอิจฉา ท่านกลัวว่าผู้เผยพระวจนะของพระเจ้าที่คนอิสราเอลทั้งชาตินับถือจะใช้บารมีเป็นหนทางเพื่อความก้าวหน้าให้กับคู่แข่งของตน เมื่อพระราชารู้ที่กบดานของดาวิด ท่านจึงส่งทหารไปเพื่อจับตัวดาวิดกลับมาที่กิเบอาห์ โดยคิดจะสังหารท่านให้สำเร็จตามแผนการที่วางไว้ {PP 653.1}

## {PP 653.2}

กลุ่มคนที่ได้รับมอบหมายให้ปลิดชีวิตของดาวิดก็ออกเดินทางตามคำสั่ง แต่พระองค์ผู้ยิ่งใหญ่กว่าซาอูลทรงควบคุมพวกเขาอยู่ มีทูตสวรรค์กลุ่มหนึ่งที่มองเห็นไม่ได้ลงมาขัดขวางพวกเขาเหมือนครั้งที่บาลาอัมเดินทางไปเพื่อสาปแช่งคนอิสราเอล คนเหล่านี้เริ่มพยากรณ์ถึงสิ่งที่จะเกิดขึ้นในอนาคตและประกาศถึงพระสิริและฤทธานุภาพของพระเยโฮวาห์ ด้วยประการฉะนี้พระเจ้าทรงพลิกผันความเกรี้ยวกราดของมนุษย์และทรงสำแดงฤท​ธิ์เดชของพระองค์เพื่อยับยั้งความชั่วในขณะที่ทรงใช้กลุ่มทูตสวรรค์ไปปกป้องคุ้มครองผู้รับใช้ของพระองค์ {PP 653.2}

## {PP 653.3}

ขณะที่ซาอูลเฝ้ารอให้ดาวิดกลับมาอยู่ในเงื้อมมือด้วยใจจดจ่อ มีคนนำเรื่องที่เกิดขึ้นมารายงานให้ท่านทราบ แต่แทนที่จะสำนึกว่าพระเจ้าทรงตักเตือนท่าน ท่านกลับฉุนเฉียวยิ่งขึ้นและใช้ทหารอีกกลุ่มหนึ่งออกไป คนเหล่านี้ก็ถูกพระวิญญาณของพระเจ้าควบคุมไม่ต่างกันและร่วมเผยพระวจนะกับคนกลุ่มแรก ซาอูลจึงใช้คนกลุ่มที่สามออกไปอีก แต่เมื่อพวกเขาไปถึงกลุ่มที่กำลังเผยพระวจนะอยู่นั้น ฤทธิ์เดชของพระเจ้าก็ตกอยู่เหนือพวกเขาด้วย พวกเขาจึงเผยพระวจนะเช่นกัน ซาอูลจึงตัดสินใจเดินทางไปด้วยตัวเอง เพราะความโกรธเกลียดนั้นอั้นไว้ไม่อยู่แล้ว ท่านหมายมั่นว่าจะต้องเด็ดหัวดาวิดให้ได้ในครั้งนี้ โดยจะลงมือสังหารเองทันทีที่ไปถึง และไม่สนว่าจะเกิดอะไรขึ้นหลังจากนั้น {PP 653.3}

## {PP 654.1}

แต่มีทูตองค์หนึ่งขององค์พระผู้เป็นเจ้ามายับยั้งซาอูลระหว่างทาง พระวิญญาณของพระเจ้าทรงควบคุมท่านด้วยฤทธิ์อำนาจของพระองค์ ท่านจึงเดินทางต่อพลางทูลอธิษฐานต่อพระเจ้าไปด้วย สลับการทำนายและการร้องเพลงสรรเสริญพระเจ้า ท่านพยากรณ์ถึงพระเมสสิยาห์ที่จะเสด็จมาเป็นพระผู้ไถ่ของโลก เมื่อซาอูลมาถึงบ้านของผู้เผยพระวจนะที่รามาห์ ท่านถอดเสื้อคลุมประจำตำแหน่งกษัตริย์ออกและลงไปนอนอยู่ต่อหน้าซามูเอลกับลูกศิษย์ทั้งหลายของท่านทั้งวันทั้งคืนโดยพระวิญญาณของพระเจ้าทรงควบคุมท่านอยู่ ประชาชนหลั่งไหลกันเข้ามาดูเหตุการณ์แปลกประหลาดนี้ เหตุการณ์ที่เกิดขึ้นกับกษัตริย์ถูกเล่าขานแพร่สะพัดออกไปอย่างกว้างขวาง ฉะนั้นในช่วงบั้นปลายการปกครองก็เป็นอีกครั้งหนึ่งที่คนอิสราเอลร่ำลือกันว่าซาอูลเป็นหนึ่งในผู้เผยพระวจนะด้วยหรือ {PP 654.1}

## {PP 654.2}

แผนการของซาอูลต้องล้มเหลวอีกครั้ง ท่านรับปากว่าไม่มีเรื่องขุ่นข้องหมองใจต่อดาวิดอีกแล้ว แต่ดาวิดยังไม่อยากเชื่อว่าซาอูลจะกลับใจจริงๆ จึงใช้โอกาสนี้หลบหนีไปเพราะเกรงว่าพระราชาจะเปลี่ยนใจเหมือนคราวก่อน ดาวิดรู้สึกชอกช้ำระกำใจและต้องการที่จะพบเจอโยนาธานเพื่อนสนิทของท่านอีกครั้ง ดาวิดรู้ดีว่าตนไม่มีความผิด ท่านจึงไถ่ถามด้วยความตรอมตรมว่า “ข้าพเจ้าทำอะไรหรือ ข้าพเจ้าก่ออาชญากรรมอะไรหรือ ข้าพเจ้าทำอะไรผิดต่อราชบิดาของท่านหรือ พระองค์จึงทรงพยายามจะเอาชีวิตของข้าพเจ้า” ส่วนโยนาธานก็เชื่อว่าบิดาได้เปลี่ยนความคิดที่จะเอาชีวิตของดาวิดแล้ว ท่านจึงพูดกับดาวิดว่า “ไม่เป็นเช่นนั้นหรอก ท่านจะไม่ตาย ดูเถิด เสด็จพ่อจะไม่ทรงทำสิ่งใดไม่ว่าเรื่องเล็กหรือเรื่องใหญ่โดยไม่บอกเรา ทำไมพระองค์จะต้องปิดบังเราในเรื่องนี้ ไม่เป็นเช่นนั้นแน่” หลังจากที่พระเจ้าทรงสำแดงฤทธานุภาพของพระองค์เช่นนั้นโยนาธานไม่เชื่อว่าบิดายังมีความคิดที่จะทำร้ายดาวิดอีกเพราะหากทำเช่นนั้นก็จะเป็นการต่อสู้พระเจ้าอย่างเปิดเผย แต่ดาวิดยังไม่วางใจ ท่านจึงกล่าวกับโยนาธานอย่างจริงจังหนักแน่นว่า “องค์พระผู้เป็นเจ้าทรงพระชนม์อยู่แน่ฉันใด และท่านมีชีวิตอยู่แน่ฉันใด ข้าพเจ้าอยู่ใกล้ความตายแค่คืบฉันนั้น” (1 ซามูเอล 20:1–3 TNCV) {PP 654.2}

## {PP 654.3}

ในสมัยนั้นคนอิสราเอลมีการกินเลี้ยงฉลองถวายพระเจ้าทุกเดือนตรงกับวันขึ้นหนึ่งค่ำ วันรุ่งขึ้นหลังจากดาวิดกับโยนาธานพบปะกันก็เป็นวันฉลองขึ้นหนึ่งค่ำพอดี มีการคาดการณ์ว่าชายหนุ่มทั้งสองจะต้องมานั้งร่วมโต๊ะกับพระราชา แต่ดาวิดไม่กล้าเข้าร่วมจึงวางแผนที่จะไปเยี่ยมพวกพี่ชายที่เบธเลเฮม พอกลับมาท่านก็จะซ่อนตัวอยู่กลางทุ่งนาไม่ไกลจากงานเลี้ยงเป็นเวลา 3 วันโดยไม่เข้าเฝ้าพระราชา ส่วนโยนาธานจะช่วยสังเกตท่าทีของซาอูล ถ้ามีคนถามว่าบุตรเจสซีอยู่ที่ไหน โยนาธานก็จะตอบว่าท่านกลับไปที่บ้านเพื่อร่วมพิธีถวายบูชาที่ครอบครัวของบิดาจัดขึ้น ถ้าพระราชาไม่อาละวาดและตอบว่า “ดีแล้ว” ก็แสดงว่าดาวิดสามารถกลับไปที่ราชสำนักได้อย่างปลอดภัย แต่ถ้าซาอูลเกรี้ยวโกรธที่ดาวิดไม่อยู่ ก็หมายความว่าดาวิดต้องหนี {PP 654.3}

## {PP 655.1}

วันแรกของงานเลี้ยง พระราชาไม่ถามเรื่องที่ดาวิดไม่อยู่ แต่เมื่อที่นั่งของดาวิดยังว่างในวันที่สองท่านจึงถามขึ้นว่า “‘ทำไมบุตรเจสซีไม่มาร่วมโต๊ะทั้งเมื่อวานและวันนี้’ โยนาธานทูลตอบว่า ‘ดาวิดอ้อนวอนขออนุญาตลูกไปเบธเลเฮม เขาขอว่า “ให้ข้าพเจ้าไปเถิด เพราะครอบครัวของข้าพเจ้าจัดพิธีถวายเครื่องบูชาในเมือง และพี่ชายของข้าพเจ้าสั่งให้ข้าพเจ้าไปร่วมด้วย ถ้าข้าพเจ้าเป็นที่โปรดปรานของท่าน อนุญาตให้ข้าพเจ้าไปพบพวกพี่ๆ เถิด” เขาจึงไม่ได้มาร่วมโต๊ะเสวยของกษัตริย์’” เมื่อซาอูลได้ยินถ้อยคำเหล่านี้ท่านควบคุมความโกรธไว้ไม่อยู่จึงลั่นขึ้นว่าตราบใดที่ดาวิดยังมีชีวิตอยู่โยนาธานจะไม่สามารถขึ้นครองบัลลังก์เหนือคนอิสราเอลได้ ท่านสั่งให้คนไปตามจับดาวิดกลับมาทันทีเพื่อจะได้ประหารชีวิตเสีย โยนาธานก็วิงวอนขอชีวิตเพื่อนไว้อีกครั้งโดยกล่าวว่า “เขาทำผิดอะไรหรือเสด็จพ่อ ทำไมจะต้องประหารเขาด้วย” (1 ซามูเอล 20:27, 28, 32 TNCV) การวิงวอนครั้งนี้มีแต่ยั่วโทสะให้เดือดดาลเยี่ยงซาตานมากยิ่งขึ้น แล้วหอกที่เตรียมไว้สำหรับดาวิดก็พุ่งใส่บุตรชายของท่านเอง {PP 655.1}

## {PP 655.2}

เจ้าชายโยนาธานรุดออกจากงานด้วยความรู้สึกเศร้าสลดแกมปวดใจที่ตนถูกปฏิบัติยิ่งกว่าแขกที่ไม่ได้รับเชิญ ท่านหนักใจไม่น้อยขณะที่เดินไปยังสถานที่นัดพบตามเวลาที่กำหนดไว้เพื่อเล่าเรื่องราวให้ดาวิดฟังถึงท่าทีของพระราชา ทั้งสองกอดคอกันร่ำไห้ อารมณ์ร้ายของกษัตริย์ทอดเงาอยู่เหนือชีวิตของชายหนุ่มทั้งสอง ความเศร้าเสียใจหนักอึ้งเกินบรรยาย โยนาธานพูดคำสุดท้ายก่อนที่จะแยกทางกับดาวิดว่า “จงไปอย่างสันติสุขเถิด เพราะเราต่างก็ได้สาบานในพระนามของพระผู้เป็นเจ้าแล้วว่า ‘พระผู้เป็นเจ้าเป็นพยานระหว่างเราและท่าน และระหว่างผู้สืบเชื้อสายของเราและของท่านไปตลอดกาล’” (1 ซามูเอล 20:42 NTV) {PP 655.2}

## {PP 655.3}

เจ้าชายโยนาธานรีบกลับเมืองกิเบอาห์ ส่วนดาวิดก็เร่งเท้าไปที่เมืองโนบซึ่งห่างจากจุดนั้นไม่กี่ไมล์และเป็นหนึ่งในบรรดาเมืองของเผ่าเบนยามิน มีคนนำหีบพันธสัญญาจากเมืองชิโลมาไว้ที่นี่ และอหิมาเลคเป็นมหาปุโรหิตที่เมืองโนบแห่งนี้ ดาวิดไม่รู้ว่าจะหลบภัยที่ไหนนอกจากจะหนีไปเพิ่งพาผู้รับใช้ของพระเจ้า ส่วนมหาปุโรหิตแปลกใจที่เห็นดาวิดเดินทางมาอย่างรีบร้อนเพียงคนเดียว ใบหน้าท่านเต็มไปด้วยความทุกข์โศก อาหิมาเลคถามว่าท่านมาทำอะไรที่นี่หรือ ดาวิดหวาดวิตกอยู่ตลอดเวลาว่าจะมีคนมาพบเข้า เมื่อสถานการณ์บีบคั้นเช่นนี้ท่านจึงเลือกใช้วิธีโกหก โดยเล่าให้ปุโรหิตฟังว่าพระราชามอบภารกิจลับให้ท่านปฏิบัติอย่างเร่งด่วน การกระทำของดาวิดในครั้งนี้แสดงให้เห็นว่าท่านขาดความเชื่อในพระเจ้า และความบาปนี้ก็เป็นเหตุให้มหาปุโรหิตต้องตาย หากดาวิดแค่พูดความจริงออกมา อาหิมาเลคก็จะรู้ว่าควรทำอย่างไรเพื่อช่วยชีวิตของท่าน พระเจ้าทรงต้องการให้คนของพระองค์รักษาความซื่อสัตย์เอาไว้แม้ในยามอันตราย ดาวิดขอขนมปัง 5 ก้อนจากปุโรหิต แต่ผู้รับใช้ของพระเจ้ามีเพียงขนมปังเบื้องพระพักตร์ อย่างไรก็ตามดาวิดสามารถหว่านล้อมอาหิมาเลคให้มองข้ามความถูกต้องจนได้ขนมปังมาดับความหิว {PP 655.3}

## {PP 656.1}(edit to here)

มีภัยอันตรายเรื่องใหม่เข้ามา โดเอกหัวหน้าคนเลี้ยงสัตว์ของซาอูลทำทีเป็นว่าเชื่อเหมือนชาวฮีบรู ในขณะนั้นเขากำลังแก้บนในสถานนมัสการ เมื่อเห็นชายคนนี้ดาวิดตั้งใจจะต้องรีบหาที่หลบภัยใหม่และหาอาวุธที่จะใช้ป้องกันตัวเองถ้าจำเป็น ท่านขอดาบจากอาหิมาเลค แต่ท่านบอกว่ามีแต่ดาบของโกลิอัทซึ่งเก็บไว้ในพลับพลาเป็นที่ระลึก ดาวิดตอบว่า “ไม่มีดาบเล่มไหนเหมือนเล่มนั้นอีกแล้ว ขอให้ข้าพเจ้าเถิด” (1 ซามูเอล 21:9 TNCV) เมื้อท่านคว้าดาบที่เคยใช้ฆ่าทหารเอกของชาวฟีลิสเตียไว้ในมือก็รู้สึกฮึดสู้ขึ้นมาอีกครั้งหนึ่ง {PP 656.1}

## {PP 656.2}

ดาวิดหนีไปที่อาคีชกษัตริย์เมืองกัท เพราะรู้สึกว่าอยู่กับศัตรูของชาติคงปลอดภัยกว่าการอยู่ในอาณาจักรที่ซาอูลปกครอง แต่มีคนรายงานให้อาคีชว่าดาวิดคือคนที่ฆ่าโกลิอัทยอดนักรบชาวฟีลิสเตียหลายปีก่อนหน้านั้น ทำให้ดาวิดผู้หลบภัยกับศัตรูของคนอิสราเอลเข้าสู่อันตรายอย่างยิ่ง แต่ท่านหลอกศัตรูด้วยการแสร้งทำเป็นบ้า จึงสามารถหนีรอดออกมาได้ {PP 656.2}

## {PP 656.3}

ความผิดข้อแรกของดาวิดคือการไม่ไว้วางใจพระเจ้าที่เมืองโนบ ท่านเคยแสดงอุปนิสัยที่น่านับถือ และท่านสามารถชนะใจประชาชนเพราะเป็นคนที่อยู่ในศีลธรรม แต่เมื่อการทดลองประจัญเข้ามาความเชื่อของท่านสั่นคลอน และความอ่อนแอของมนุษย์ก็ปรากฏให้เห็น ท่านมองทุกคนเป็นนักสืบและเป็นผู้ที่จะทรยศหักหลัง ในยามคับขันท่านสามารถพิชิตชาวฟีลิสเตียร่างยักษ์เพราะท่านจับตามองขึ้นไปที่พระเจ้าด้วยความเชื่อ ท่านวางใจในพระเจ้าและออกไปสู้รบในพระนามของพระองค์ แต่เมื่อถูกไล่ล่าและกดขี่(เกิด/มี)ความสับสนและความความกังวลบังตาจนแทบจะมองไม่เห็นพระบิดาในสวรรค์ {PP 656.3}

## {PP 657.1}

ถึงอย่างไรก็ตามประสบการณ์นี้ช่วยสอนให้ดาวิดรู้ปัญญา เพราะทำให้ท่านตระหนักถึงความอ่อนแอของท่าน และสอนให้ท่านรู้ว่าท่านจำเป็นต้องพึ่งพาพระเจ้าตลอดเวลา อิทธิพลของพระวิญญาณของพระเจ้าประเสริฐนักที่ทรงเมตตาเสร็จมาหาผู้ที่เศร้าสลดใจและสิ้นหวังเพื่อเสริมกำลังผู้ที่อ่อนแรงทั้งหนุนน้ำใจและช่วยเหลือผู้รับใช้ที่ถูกทดลองของพระองค์ พระเจ้าของเราแสนประเสริฐ พระองค์ทรงปฏิบัติต่อคนผิดอย่างอ่อนโยน และทรงอดกลั้นและทรงสำแดงพระกรุณาต่อเราเมื่อเราทุกข์ร้อนและเมื่อความโศกเศร้ามาท่วมท้นหัวใจ {PP 657.1}

## {PP 657.2}

ทุกครั้งที่คนของพระเจ้าล้มแล้วก็เป็นเพราะว่าขาดความเชื่อ เมื่อมีเงามือดปกคลุมอยู่เหนือจิตใจและเราต้องการแสงสว่างกับการชี้นำ เมื่อนั้นเราต้องมองขึ้นไป มีแสงสว่างเหนือความมืดนั้น ดาวิดไม่หน้าจะขาดความเชื่อในพระเจ้าแม้แต่ขณะเดียว มีเหตุผลที่ท่านควรไว้วางใจในพระองค์ พระเจ้าทรงเจิมท่าน และทรงใช้ทูตสวรรค์มาคุ้มครองท่านเมื่อเข้าสู้อันตราย พระเจ้าทรงประทานความกล้าหาญให้ท่านทำเรื่องใหญ่โต และถ้าท่านเพียงแต่คิดถึงฤทธิ์อำนาจและเดชานุภาพของพระเจ้าแทนสถานการณ์ที่น่ากังวลนั้นแม้เงาความตายก็ไม่อาจสันติสุขในใจได้ ท่านจะสามารถท่องพระสัญญาของพระเจ้าได้ที่กล่าวว่า “ภูเขาอาจจะพรากจากไป และเนินอาจจะคลอนแคลน แต่ความรักมั่นคงของเราจะไม่พรากไปจากเจ้า และพันธสัญญาแห่งสันติภาพของเราจะไม่คลอนแคลนไป” (อิสยาห์ 54:10 TH1971) {PP 657.2}

## {PP 657.3}

ดาวิดไปลี้ภัยจากซาอูลผู้ไล่ล่าท่ามกลางภูเขาแห่งยูดาห์ ท่านหนีไปยังถ้ำอดุลลัม เป็นสถานที่ที่คนกลุ่มน้อยสามารถป้องกันตัวจากกองทัพใหญ่ “เมื่อพวกพี่ชายและคนในครัวเรือนของบิดาได้ข่าวก็มาพบเขาที่นั่น” (1 ซามูเอล 22:1 TNCV) พวกเขารู้สึกไม่ปลอดภัยที่รู้ว่าซาอูลอาจจะ(สงสัย/ระแวง)พวกเขาไม่เข้าเรื่องเพราะความสำพันธ์ที่พวกเขามีต่อดาวิด วงศ์วานบิดาของดาวิดได้เรียนรู้ในสิ่งที่คนอิสราเอลทั่วไปกำลังรับรู้คือ พระเจ้าทรงเลือกท่านให้เนผู้ปกครองประชากรของพระองค์ในอนาคต พวกเขาจึงรู้สึกว่าถึงแม้ดาวิดต้องหลบหนีและอาศัยอยู่ในถ้ำที่เปล่าเปลี่ยว แต่การอยู่กับท่านคงปลอดภัยกว่าที่จะต้องเสี่ยงต่อความอิฉจาริษยาของพระราชาผู้คลุ้มคลั่งไร้สติ {PP 657.3}

## {PP 658.1}

ณ ถ้ำอดุลลัมนั่นเอง(ครอบครัว)ของดาวิดอยู่ด้วยกันอย่างสมัครสมานสามัคคีมีความรัก(และ)ความเห็นใจต่อกัน(และกัน) บุตรดาวิด(สามารถ)แซ่ซ้องทำนองเพลงประสานพิณว่า “ดูเถิด ซึ่งพี่น้องอาศัยอยู่ด้วยกันเป็นน้ำหนึ่งใจเดียวกัน ก็เป็นการดี และน่าชื่นใจมากสักเท่าใด” (สดุดี 133:1 TH1971) ท่านเคยริมรสความขมขื่นเมื่อพวกพี่ๆ ของท่านเองไม่เชื่อใจท่าน ฉะนั้นความสมาคคีกลมเกลียวซึ่งมาแทนที่ความขัดแย้งจึงสร้างความยินดีให้แก่ผู้ลี้ภัยคนนี้ ดาวิดแต่งสดุดีบทที่ 57 ในถ้ำอดุลลัมนี้เอง {PP 658.1}

## {PP 658.2}

ไม่นานคนอื่นที่อยากหนีการเคี่ยวเขญของพระราชาก็มาร่วมกับ(กลุ่ม/พรรคพวก)ของดาวิด มีหลายคนไม่เชื่อใจให้ซาอูลปกครอง เพราะเห็นว่าท่านขาดการชี้นำจากพระวิญญาิณของพระเจ้า “ทุกคนที่มีความทุกข์ยาก และทุกคนที่มีหนี้สิน และทุกคนที่ไม่มีความพอใจก็” พากันมาหาดาวิด “และท่านก็เป็นหัวหน้าของเขาทั้งหลาย มีคนมามั่วสุมอยู่กับท่านประมาณสี่ร้อยค” (1 ซามูเอล 22:2 TH1971) ดาวิดจึงมีอาณาจักรน้อยๆ เป็นของตัวเอง (ซึ่ง/เป็นอาณาจักรที่)มี(ความ)ระเบียบเรียบร้อย ถึงกระนั้นแม้จะอยู่ไกลปืนเที่ยงท่ามกลางพูผาแต่ท่าน(ไม่ตายใจ/ไม่รู้สึกปลอดภัย)เพราะมีหลักฐานปรากฏอยู่เนืองๆ ว่าพระราชาไม่ทิ้งความตั้งใจที่จะฆ่าท่าน {PP 658.2}

## {PP 658.3}

ดาวิดส่งพ่อแม่ไปลี้ภัย(กับ)กษัตริย์โมอับ และหลังจากมีผู้เผยพระวจนะของพระเจ้าเตือนภัยท่านหนีจากที่ซุกซ่อนไปที่ป่าเฮเรท สิ่งที่ดาวิดกำลังประสบพบเจอในขณะนั้นจำเป็นและบังเกิดผล เป็นหลักสูตรของพระเจ้าให้ฝึกฝนระเบียบวินัยเพื่อท่านจะได้กลายเป็นแม่ทัพที่ชาญฉลาดและพระราชาที่ยุติธรรมและเมตตา ช่วงที่หลบซ่อนอยู่กับพวกลี้ภัยนั้น(ท่าน/ดาวิด)กำลังเตรียมตัวเพื่อรับงานต่อจากซาอูล เพราะว่าความเคียดแค้นและการหลับตาทำอย่างไม่รอบคอบ(ทำให้)ซาอูลไม่เหมาะสมที่จะรับผิดชอบต่อ เป็นไปไม่ได้ที่คนจะทิ้งคำปรึกษาของพระเจ้าแล้วยังรักษาควาสมสุขุมและสติปัญญาที่จะปฏิบัติอย่างเป็นธรรมและมีความรอบคอบ ไม่มีความบ้าที่น่ากลัวไปและน่าหมดหวังเท่ากับการขาดสติติดตามปัญญามนุษย์โดยปราศจากการทรงนำด้วยพระปัญญาของพระเจ้ {PP 658.3}

## {PP 658.4}

ซาอูลได้เตรียมที่จะ(จับดาวิด)ที่ถ้ำอดุลลัมร แต่เมื่อพบว่าดาวิดได้ออกจากที่ซุกซ่อนไปแล้ว พระราชาโกรธกริ้วยิ่งนัก การที่ดาวิดหนีไปได้เป็นเรื่องที่แปลกสำหรับซาอูล คิดได้แต่ว่าต้องเป็นลักษณะเกลือเป็นหนอนแน่ๆ ต้องมีคนในค่ายของท่านไปแจ้งให้บุตรเจสซีรู้ทันว่าท่านอยู่ใกล้และมีแผนการอย่างไร {PP 658.4}

## {PP 659.1}

ท่านยืนยันต่อคณะที่ปรึกษาว่าต้องมีการสมทบคิดกันเพื่อต่อต้านท่าน เมื่อซาอูลสัญญาว่าจะตอบแทนคนที่สามารถชี้ตัวผู้ที่ช่วยดาวิดด้วยของแพงและตำแหน่งสูง โดเอกชาวเอโดมเสนอตัว เขาเป็นคนทะเยอทะยานและละโมบโลภมาก ทั้งเกลียดชังปุโรหิตที่เคยตักเตือนเขาในเรื่องความบาป เขาจึงแจ้งให้ซาอูลทราบถึงเรื่องที่ดาวิดไปเยี่ยมอาบิมาเลค โดยเล่าในลักษณะเสียๆ หายๆ เพื่อยุให้ซาอูลโกรธปุโรหิตของพระเจ้า ลิ้นตลบตะแลงอันลุกโชนด้วยไฟนรกได้ยั่วยุอารมณ์ร้ายของซาอูลให้เดือดดาลจนขาดสติ ท่านสั่งให้ประหารชีวิตครัวเรือนทั้งหมดของปุโรหิต ไม่เพียงแต่อาบิมาเลคเท่านั้นแต่ทั้งวงศ์วานของบิดาด้วยรวม 85 คนที่สวมเอโฟดผ้าปานถูกฆ่าฟันตายด้วยน้ำมือของโดเอกตามคำสั่งอันเหี้ยมโหดของพระราชา {PP 659.1}

## {PP 659.2}

“และเขาประหารชาวเมืองโนบ ซึ่งเป็นเมืองของปุโรหิตเสียด้วยคมดาบ...ทั้งผู้ชาย ผู้หญิง เด็ก และเด็กกินนม โค ลาและแกะ” (1 ซามูเอล 22:19 TH1971) ซาอูลสามารถทำได้ถึงขั้นนี้ภายใต้การควบคุมของซาตาน เมื่อพระเจ้าตรัสว่าความบาปของชาวอามาเลข(เต็ทมพิกัด/ครบถ้วน)และทรงบัญชาให้ประหารชีวิตเสียสิ้น ซาอูลรู้สึกว่า(ตัว/ท่าน)เองมีความเมตตาเกินที่จะทำตามพระบัญชา ท่านจึง(ไว้ชีวิตผู้ที่พระเจ้าทรงกำหนดว่าต้องตายและไม่ทำลายสิ่งที่พระองค์ให้ทำลาย) แต่คราวนี้พระเจ้าไม่ได้ทรงบัญชา หากท่านถูกซาตานควบคุมจึงกล้าประหัตประหารเหล่าปุโรหิตของพระเจ้าและทำลายชาวเมืองโนบเสีย ใจมนุษย์ที่ปฏิเสธการทรงนำของพระเจ้าดันทุรังไปในทางที่ผิดเพี้ยนอย่างนี้แหละ {PP 659.2}

## {PP 659.3}

การประหารชีวิตปุโรหิตนั้นทำให้คนอิสราเอลทั้งชาติ(หวากสะดุ้ง/ตกตะลึง/อกสั่นขวันแขวน) ผู้ที่ก่อโศกนาฏกรรมครั้งนี้คือพระราชาที่พวกเขาเลือกมานั่นเอง ท่านเพียงแต่ทำตาม(แบบอย่าง/วิถี/แบบ/)กษัตริย์ของชนชาติทั้งหลายที่ไม่ยำเกรงพระเจ้า ประชาชนมีหีบพันธสัญญาของพระเจ้าอยู่ท่ามกลางพวกเขา แต่เหล่าปุโรหิตที่พวกเขาเคยไปขอคำปรึกษานั้นถูกฆ่าตายด้วยคมาดาบ แล้วต่อไปจะเกิดอะไรขึ้น(หนอ) {PP 659.3}
