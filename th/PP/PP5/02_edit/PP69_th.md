---
chapter:
  number: 69
  title:
    th: ทรงเรียกให้ดาวิดครองบัลลังก์
    en: David Called to the Throne
  url: https://legacy.egwwritings.org/?para=84.3274
  basedon: 2 ซามูเอล 2 ถึงบทที่ 5:5
---

## {PP 697.1}

การเสียชีวิตของซาอูลช่วยให้ดาวิดพ้นจากอันตรายที่เป็นเหตุให้ท่านต้องหลบหนี หนทาง(จึง)ถูกเปิดให้ท่านกลับมาสู่ดินแดนมาตุภูมิ พอสิ้นสุดวันเวลาไว้ทุกข์ให้ซาอูเอลกับโยนาธานแล้ว “ดาวิดทูลถามองค์พระผู้เป็นเจ้าว่า ‘ข้าพระองค์ควรกลับไปเมืองใดเมืองหนึ่งในยูดาห์หรือไม่’ องค์พระผู้เป็นเจ้าตรัสว่า ‘ไปเถิด’ ดาวิดทูลถามว่า ‘ข้าพระองค์ควรไปเมืองใด’ พระองค์ตรัสตอบว่า ‘เมืองเฮโบรน’” (2 ซามูเอล 2:1 TNCV) {PP 697.1}

## {PP 697.2}

เมืองเฮโบรนตั้งอยู่ 20 ไมล์ขึ้นไปทางเหนือของเมืองเบเออร์เชบา อยู่ตรงกลางระหว่างเมืองดังกล่าวกับสถานที่ตั้งกรุงเยรูซาเล็มในภายหลัง เดิมที่เมืองเฮโบรนมีชื่อว่า คีรียาทอารบา คือเมืองของอารบาผู้เป็นพ่อของอานาค ต่อมาชื่อเมืองนี้ถูกเปลี่ยนเป็นมัมเร ซึ่ง “ถ้ำมัคเปลาห์” อันเป็นสถานที่ฝังศพของเหล่าบรรพชนก็อยู่ที่นั่น (ดู ปฐมกาลบทที่ 23) เมืองเฮโบรนเคยเป็นกรรมสิทธิ์ของคาเลบ และบัดนี้ก็เป็นเมืองเอกของยูดาห์ สถานที่ตั้งเมืองอยู่กลางหุบเขา รายล้อมด้วยเนินเขาที่อุดมสมบูรณ์ เป็นดินแดนที่มีพืชผลงอกงาม สวนองุ่นที่งดงามที่สุดของปาเลสไตน์ปลูกอยู่นอกเขตเมืองเฮโบรน พร้อมกับสวนมะกอกเทศ และผลไม้อื่นๆ {PP 697.2}

## {PP 697.3}

ดาวิดกับผู้ติดตามของท่านเตรียมตัวที่จะทำตามพระบัญชาของพระเจ้าอย่างทันท่วงที ไม่ช้าไม่นานชาย 600 คนพร้อมอาวุธได้พาลูกเมียและฝูงปศุสัตว์ออกเดินทางไปยังเมืองเฮโบรน ขณะที่ขบวนคาราวานเดินทางเข้าเมือง พวกผู้ชายชาวยูดาห์ก็ยืนรอต้อนรับดาวิดในฐานะว่าที่กษัตรย์องค์ใหม่ของอิสราเอล พวกเขาเริ่มวางแผนจัดพิธีราชาภิเษก “และคนยูดาห์ก็พากันมาเจิมตั้งดาวิดไว้เป็นพระราชาเหนือพงศ์พันธุ์ยูดาห์” (2 ซามูเอล 2:4 THSV) แต่ไม่มีการใช้อำนาจบังคับเผ่าอื่นๆ ของอิสราเอลให้ยอมรับท่าน {PP 697.3}

## {PP 697.4}

หนึ่งในภารกิจแรกของกษัตริย์องค์ใหม่คือการรำลึกถึงกษัตริย์ซาอูลกับโยนาธราน พอท่านได้ยินถึงวีรกรรมของผู้ชายชาวเมืองยาเบชกิเลอาดที่ช่วยกอบกู้ศพของผู้นำ และเอาไปฝังไว้อย่างมีเกียรติ ท่านจึงใช้คณะทูตไปที่เมืองยาเบชเพื่อกล่าวว่า “ขอองค์พระผู้เป็นเจ้าทรงอวยพรท่านทั้งหลายที่ได้สำแดงความกรุณาต่อซาอูลนายของท่าน โดยจัดการฝังพระศพของพระองค์ บัดนี้ขอองค์พระผู้เป็นเจ้าทรงสำแดงความกรุณาและความซื่อสัตย์ต่อท่าน ข้าพเจ้าเองก็จะเอื้ออารีต่อท่านเนื่องด้วยการกระทำครั้งนี้ของท่าน” (2 ซามูเอล 2:5–6 TNCV) นอกจากนั้นท่านยังประกาศให้พวกเขาทราบว่าท่านได้ขึ้นบัลลังก์ครอบครองอยู่เหนือยูดาห์ จึงชักชวนให้คนเหล่าที่พิสูจน์ถึงความจริงใจเหล่านี้ให้มาจงรักภักดีต่อท่านด้วย {PP 697.4}

## {PP 698.1}

ชาวฟีลิสเตียไม่ได้ขัดขวางชาวยูดาห์ในการแต่งตั้งดาวิดให้เป็นกษัตริย์ พวกเขาเคยช่วยดาวิดไว้เมื่อครั้งที่ต้องหลบหนีการไล่ล่าของซาอูลเพื่อก่อกวนและสร้างความอ่อนแอแก่การปกครองของกษัตริย์อิสราเอล บัดนี้เมื่อดาวิดขึ้นมามีอำนาจพวกเขาหวังว่าจะได้เปรียบที่เคยช่วยท่านไว้ อย่างไรก็ตามการปกครองของดาวิดใช่ว่าจะไม่มีอุปสรรค หลังจากพิธีราชาภิเสกสิ้นสุดลงประวัติศาสตร์อันมืดดำของการสมคบคิดวางแผนกบฏก็เริ่มขึ้น ดาวิดไม่ใช่ทรราชที่ได้อำนาจมาจากการแย่งชิงบัลลังก์ องค์พระผู้เป็นเจ้าทรงเลือกท่านให้เป็นกษัตริย์เหนืออิสราเอล จึงไม่มีเหตุผลที่ประชาชนจะสงสัยหรือต่อต้านท่าน ถึงกระนั้นพอชาวยูดาห์ประกาศยอมรับการปกครองของท่าน อิชโบเชทบุตรของซาอูลก็ถูกแต่งตั้งให้เป็นกษัตริย์เหนืออิสราเอล และเป็นคู่แข่งของดาวิด ทั้งนี้ก็เพราะอิทธิพลของอับเนอร์ {PP 698.1}

## {PP 698.2}

อิชโบเชทเป็นตัวแทนวงศ์วานซาอูลที่อ่อนแอปวกเปียกและไร้ความสามารถ ในขณะที่ดาวิดมีคุณสมบัติเพียบพร้อมที่จะแบกรับหน้าที่การปกครองราชอาณาจักร อับเนอร์เป็นอดีตเสนาบดีของซาอูลและอยู่เบื้องหลังการแต่งตั้งอิชโบเชทเป็นกษัตริย์ เขาเป็นคนที่โดดเด่นที่สุดในอิสราเอล อับเนอร์รู้ว่าพระเจ้าทรงเลือกดาวิดให้เป็นกษัตริย์ปกครองอยู่เหนืออิสราเอล แต่ในเมื่อท่านเคยไล่ล่าดาวิดเป็นเวลานาน ท่านจึงทำใจไม่ได้ที่จะเห็นบุตรของเจสซีมาสืบอำนาจต่อจากซาอูล {PP 698.2}

## {PP 698.3}

สถานการณ์ในช่วงชีวิตของอับเนอร์ได้พิสูจธาตุแท้ของเขาว่าเป็นคนทะเยอทะยานและปราศจากศีลธรรม ท่านเคยใกล้ชิดกับซาอูลมากจึงรับอิทธิพลความเกลียดชังต่อผู้ที่พระเจ้ารทรงเลือกให้ปกครองเหนืออิสราเอล ความเกลียดชังนี้ได้เพิ่มขึ้นเมื่อดาวิดออกปากตำหนิเขาอย่างเผ็ดร้อน ในคราวที่ดาวิดโขมยเหยือกน้ำและหอกที่อยู่ข้างซาอูลตอนที่ท่านกำลังนอนหลับอยู่ในค่าย อับเนอร์ไม่ลืมว่าดาวิดได้ร้องตะโกนให้พระราชาและคนอิสราเอลที่นั่นฟังว่า “ท่านเป็นลูกผู้ชายไม่ใช่หรือ ทั่วอิสราเอลมีใครที่เก่งกล้าเหมือนท่าน ทำไมจึงไม่คอยถวายอารักขากษัตริย์ผู้ทรงเป็นเจ้านายของท่าน…ท่านแย่มาก องค์พระผู้เป็นเจ้าทรงพระชนม์อยู่แน่ฉันใด ท่านกับคนของท่านสมควรตายฉันนั้น เพราะท่านไม่ได้ถวายอารักขาเจ้านายผู้ที่องค์พระผู้เป็นเจ้าทรงเจิมตั้งไว้” (1 ซามูเอล 26:15–16 TNCV) ท่านรู้สึกคับแค้นใจกับการถูกตำหนิในครั้งนั้น จึงตั้งใจแก้แค้นและสร้างความแตกแยกในอิสราเอลโดยที่ท่านเองจะได้รับการยกย่อง ท่านจึงอาศัยเชื้อพระวงศ์ของพระราชาที่ล่วงลับไปนั้นเป็นเครื่องมือในแผนการเชิดชูตัวเอง ท่านรู้ว่าประชาชนรักโยนาธานและระลึกถึงเขาเสมอ เรื่องชัยชนะในช่วงแรกของรัชกาลซาอูลไม่เลือนหายไปจากความทรงจำของทหารอิสราเอล แทนที่จะทุ่มเทกำลังทำสิ่งที่ดี อับเนอร์กลับตั้งหน้าตั้งตาก่อแผนการกบฏ {PP 698.3}

## {PP 699.1}

เมืองมาหะนาอิมที่อยู่ฟากโน้นของแม่น้ำจอร์แดนถูกเลือกให้เป็นตำหนักของอิชโบเชทเพราะเป็นสถานที่ที่ป้องกันได้ง่ายที่สุดในกรณีที่ดาวิดหรือชาวฟีลิสเตียโจมตี ณ เมืองมาหะนาอิมแห่งนี้มีการจัดพิธีราชาภิเษกเพื่อสถาปนาอิชโบเชทขึ้นเป็นกษัตริย์ ในเบื้องต้นมีแต่ชนเผ่าฟากตะวันออกของแม่น้ำจอร์แดนที่ยอมรับการปกครองของท่าน แต่ในที่สุดทุกเผ่าในอิสราเอลยกเว้นเผ่ายูดาห์ก็ยอมรับท่านในฐานะกษัตริย์ บุตรชายของซาอูลคนนี้เสวยสุขในเมืองหลวงที่ปลอดจากภัยคุกคามเป็นเวลา 2 ปี แต่อับเนอร์มีความทะเยอทะยานอยากครอบครองอิสราเอลทั้งหมดจึงเตรียมตัวทำสงครามรุกรานเผ่ายูดาห์ “การสู้รบระหว่างฝ่ายวงศ์วานของซาอูลกับฝ่ายดาวิดยืดเยื้อเป็นเวลานาน ดาวิดทรงเข้มแข็งขึ้นทุกทีๆ ในขณะที่ฝ่ายวงศ์วานของซาอูลเริ่มอ่อนแอลงเรื่อยๆ” (2 ซามูเอล 3:1 TNCV) {PP 699.1}

## {PP 699.2}

ในที่สุดบัลลังก์ที่ถูกสถาปนาไว้ด้วยความเกลียดชังและความทะเยอทะยานก็ถูกทำลายด้วยการทรยศหักหลัง อับเนอร์รู้สึกไม่พอใจเป็นอย่างยิ่งที่อิชโบเชทอ่อนปวกเปียกและไร้น้ำยา เขาจึงแปรพรรคและเสนอที่จะนำเผ่าต่างๆ ของอิสราเอลให้มาอยู่ฝ่ายดาวิด ส่วนดาวิดก็ยอมรับข้อเสนอของอับเนอร์และส่งเขากลับไปให้ทำตามแผนที่เสนอมาอย่างมีเกียรติ แต่โยอาบผู้บัญชาการทหารสูงสุดของดาวิดรู้สึกอิจฉาที่เห็นการต้อนรับยอดนักรบคนนี้อย่างอบอุ่น โยอาบมีความแค้นฝังใจต่ออับเนอร์เพราะในช่วงสงครามระหว่างอิสราเอลกับยูดาห์อับเนอร์ได้ฆ่าอาสาเฮลน้องชายของเขา โยอาบจึงฉวยโอกาสแก้แค้นให้น้องชาย และจัดการกับผู้ที่อาจกลายเป็นคู่แข่งในอนาคตด้วยการดักซุ่มฆ่าอับเนอร์ {PP 699.2}

## {PP 699.3}

เมื่อดาวิดได้ยินถึงการลอบฆ่าในครั้งนี้จึงกล่าวว่า “ตัวเราและราชอาณาจักรของเราปราศจากความผิดสืบไปเป็นนิตย์ต่อเบื้องพระพักตร์พระเจ้าด้วยเรื่องโลหิตของอับเนอร์บุตรเนอร์ ขอให้โทษนั้นตกเหนือศีรษะของโยอาบ และเหนือพงศ์พันธุ์ของเขาทั้งสิ้น” (2 ซามูเอล 3: 28–29 TH1971) เนื่องจากราชอาณาจักรยังไม่อยู่ในความสงบ และโยอาบกับอาบีชัยน้องชายอีกคนหนึ่งที่ร่วมในการฆ่าอับเนอร์นั้นมีบารมีและตำแหน่งสูง ดาวิดจึงไม่สามารถลงโทษได้อย่างยุติธรรมในขณะนั้น แต่ท่านแสดงให้ทุกคนเห็นว่าท่านเกลียดชังการฆาตกรรมในครั้งนี้ พิธีฝังศพของอับเนอร์ถูกจัดขึ้นอย่างสมเกียรติต่อหน้าประชาชน โยอาบถูกบังคับให้เดินนำหน้ากองทหารในชุดผ้ากระสอบที่ฉีกขาดเพื่อแสดงถึงการไว้ทุกข์ ส่วนกษัตริย์ดาวิดไว้อาลัยด้วยการอดอาหารในวันฝังศพ และเดินตามขบวนแห่ศพในฐานะผู้นำกลุ่มไว้อาลัยผู้ตาย เมื่อไปถึงสถานที่ฝังศพดาวิดกล่าวบทกลอนไว้ทุกข์และประณามฆาตกรทั้งสอง “พระราชาทรงคร่ำครวญด้วยเรื่องอับเนอร์ว่า {PP 699.3}

## {PP 700.1}

> “ควรหรือที่อับเนอร์จะตายอย่างคนโง่ตาย
> มือของท่านก็มิได้ถูกมัด
> เท้าของท่านก็มิได้ติดตรวน
> ท่านได้ล้มลง
> เมือนอย่างคนล้มลงต่อหน้าคนชั่วร้าย” (2 ซามูเอล 3:33–34 TH1971) {PP 700.1}

## {PP 700.2}

การที่ดาวิดให้เกียรติคนที่เคยเป็นศัตรูคนสำคัญด้วยใจกว้างขวางทำให้คนอิสราเอลทั้งประเทศเกิดความประทับใจและมีความมั่นใจในตัวท่าน “ประชาชนทั้งปวงสังเกตเห็นเช่นนั้นก็พอใจ ดังที่ประชาชนพอใจทุกสิ่งที่พระราชาทรงกระทำ ประชาชนทั้งสิ้นและชนอิสราเอลทั้งปวงจึงเข้าใจในวันนั้นว่า ไม่เป็นพระประสงค์ของพระราชาที่จะให้ฆ่าอับเนอร์บุตรเนอร์เสีย”<!--2 ซามูเอล 3:36–37 TH1971--> ดาวิดพูดในวงแคบกับพวกที่ปรึกษาที่ไว้ใจได้และผู้รับใช้ที่สนิทใจถึงอาชญากรรมที่เกิดขึ้น และการที่ตนขาดศักยภาพที่จะลงโทษฆาตกรทั้งสองตามที่ต้องการ ท่านได้แต่ฝากให้พระเจ้าทรงลงโทษโยอาบกับอาบีชัยตามความเป็นธรรมโดยกล่าวว่า “ท่านรู้หรือไม่ว่าในวันนี้คนสำคัญและผู้นำที่ยิ่งใหญ่คนหนึ่งได้สิ้นชีพแล้วในอิสราเอล และวันนี้ถึงแม้เราจะเป็นกษัตริย์ที่พระเจ้าทรงเจิมตั้งไว้ เราก็อ่อนแอ และบุตรทั้งสองของนางเศรุยาห์นี้ก็แข็งแกร่งเกินไปสำหรับเรา ขอองค์พระผู้เป็นเจ้าทรงตอบสนองคนชั่วที่ได้ทำการชั่วเถิด” (2 ซามูเอล 3:38–39 TNCV) {PP 700.2}

## {PP 700.3}

ถึงแม้อับเนอร์จะมีแรงกระตุ้นที่ชั่วช้าและเห็นแก่ตัว แต่เขามีความจริงใจในเรื่องต่างๆ ที่นำเสนอต่อดาวิด ที่ผ่านมาอับเนอร์ยืนหยัดต่อต้านกษัตริย์ที่พระเจ้าทรงแต่งตั้งขึ้นโดยคาดหวังว่าจะได้เกียรติศักดิ์ศรีสำหรับตนเอง คราวนี้เนื่องจากความโกรธเคืองและการเสียหน้าเขาจึงหันหลังให้กับราชวงศ์ซาอูลที่ตนรับใช้มานาน และแปรพรรคไปอยู่ฝ่ายดาวิดโดยหวังว่าจะได้รับตำแหน่งที่มีเกียรติสูงสุดในอาณาจักรแห่งบุตรเจสซี ถ้าเขาสำเร็จตามที่ตั้งใจไว้จะเป็นภัยต่อบัลลังก์ของดาวิดและความผาสุขของบ้านเมืองเนื่องจากความเก่งกาจ ความทะเยอทะยาน อิทธิพลและการขาดศีลธรรมของเขา {PP 700.3}

## {PP 700.4}

“เมื่ออิชโบเชทราชโอรสของซาอูลได้ทรงทราบข่าวว่าอับเนอร์สิ้นชีวิตเสียที่เฮโบรนแล้ว พระหัตถ์ของพระองค์ก็อ่อนลง และอิสราเอลทั้งปวงก็ท้อใจ”<!--2 ซามูเอล 4:1 TH1971--> เป็นที่ประจักษ์ชัดว่าอาณาจักรของราชวงศ์ซาอูลจะสืบต่อได้อีกไม่นาน ต่อมาพักหนึ่งก็มีการทรยศหักหลังเกิดขึ้นอีกเป็นการปิดฉากอำนาจที่ถดถอยนั้น มีหัวหน้ากองโจร 2 คนของอิชโบเชทฆ่าท่านอย่างเลือดเย็น ตัดศีรษะของท่าน แล้วรีบนำไปมอบให้กษัตริย์แห่งยูดาห์โดยหวังว่าจะช่วยให้ตนได้เป็นที่โปรดปรานของดาวิด {PP 700.4}

## {PP 701.1}

เขาทั้งสองเข้าเฝ้าดาวิดพร้อมศีรษะอาบเลือดอันเป็นหลักฐานถึงอาชญากรรมของพวกตน และกล่าวว่า “นี่ศีรษะของอิชโบเชทราชโอรสของซาอูลศัตรูผู้พยายามตามฆ่าฝ่าพระบาท วันนี้องค์พระผู้เป็นเจ้าทรงแก้แค้นต่อซาอูลและลูกหลานของเขาเพื่อฝ่าพระบาทแล้ว” (2 ซามูเอล 4:8 TNCV) ดาวิดตระหนักว่าพระเจ้าทรงสถาปนาบัลลังก์ของท่านด้วยพระองค์เอง และทรงกอบกู้ท่านจากบรรดาศัตรู ฉะนั้นท่านไม่ปรารถานที่จะพึ่งพาการทรยศเพื่อทำให้บัลลังก์แขงเกร่ง ดาวิดจึงเล่าเรื่องให้ฆาตกรทั้งสองฟังถึงจุดจบของผู้ที่โอ้อวดว่าได้ฆ่าซาอูล และกล่าวเพิ่มเติมว่า “‘ยิ่งกว่านั้นสักเท่าใด เราจะตอบแทนอย่างสาสมกับคนสารเลวที่ลอบฆ่าคนบริสุทธิ์ถึงในบ้านทั้งๆ ที่เขายังหลับอยู่บนเตียง เราไม่ควรเอาชีวิตเจ้ามาทดแทนและกำจัดเจ้าออกจากแผ่นดินหรือ’ แล้วดาวิดจึงตรัสสั่งทหารให้ฆ่าเรคาบกับบาอานาห์…แต่พวกเขาก็นำพระเศียรของอิชโบเชทไปฝังไว้ในอุโมงฝังศพของอับเนอร์ที่เมืองเฮโบรน” (2 ซามูเอล 4:11–12 TNCV) {PP 701.1}

## {PP 701.2}

ภายหลังการเสียชีวิตของอิชโบเชท ผู้นำคนสำคัญในอิสราเอลเห็นพ้องต้องกันให้ดาวิดเป็นกษัตริย์ปกครองเหนือทุกเผ่า “และบรรดาเผ่าคนอิสราเอลก็มาหาดาวิดที่เมืองเฮโบรนทูลว่า ‘ดูเถิด ข้าพระบาททั้งหลายเป็นกระดูกและเนื้อของฝ่าพระบาท ในอดีต…ฝ่าพระบาททรงเป็นผู้นำอิสราเอลออกไปและเข้ามา และพระเจ้าตรัสแก่ฝ่าพระบาทว่า “เจ้าจะเป็นผู้ปกครองอิสราเอล ประชากรของเราอย่างผู้เลี้ยงแกะ และเจ้าจะเป็นเจ้าเหนือคนอิสราเอล”’ ดังนั้นพวกผู้ใหญ่ของคนอิสราเอลก็มาเฝ้าพระราชาที่เมืองเฮโบรน และพระราชาดาวิดทรงกระทำพันธสัญญากับเขาทั้งหลายที่เมืองเฮโบรนต่อพระพักตร์พระเจ้า”<!--2 ซามูเอล 5:1–3 TH1971--> พระเจ้าทรงเปิดทางให้ดาวิดขึ้นครองบัลลังก์ด้วยประการฉะนี้ ท่านไม่มีความใฝ่สูง เพราะท่านไม่ได้แสวงหาอำนาจที่พระเจ้าประทานให้ {PP 701.2}

## {PP 701.3}

มีพงศ์พันธ์ของอาโรน และชาวเลวีกว่า 8,000 คนคอยปรนนิบัติดาวิด ความคิดเห็นของประชาชนเปลี่ยนอย่างสิ้นเชิง การเปลี่ยนแปลงทางการปกครองดำเนินไปอย่างเงียบๆ และมีความสง่างามสมกับความยิ่งใหญ่ของการถ่อยทอดอำนาจ ผลเมืองที่เคยภักดีต่อซาอูลเกือบครึ่งล้านชีวิตได้หลั่งไหลเข้าเมืองเฮโบรนและบริเวณใกล้เคียง ทำให้เนินเขาและที่ราบพลุกพล่านไปด้วยผู้คน ชั่วโมงทำพิธีราชาภิเษกถูกกำหนดขึ้นเพื่อมอบเกียรติอันสูงสุดที่มนุษย์จะสามารถมอบให้ด้วยกันได้ โดยมอบให้แก่ชายที่เคยถูกไล่ออกจากราชสำนักของซาอูลจนต้องหนีไปยังภูเขาและหลบซ่อนอยู่ในถ้ำเพื่อเอาชีวิตรอด พวกปุโรหิตและบรรดาผู้อาวุโสทั้งหลายแต่งกายด้วยชุดประจำตำแหน่งอันศักดิ์สิทธิ์ของตน แสงตะวันสะท้อนจากหมวกเหล็กของเจ้าหน้าที่และนายทหารและจากปลายหอกที่ขัดเป็นมันวาว มีคนแปลกถิ่นหลายคนที่เดินทางมาไกลเพื่อเป็นพยานในพิธีราชาภิเษกของกษัตรยิ์ที่พระเจ้าทรงเลือกสรร ส่วนดาวิดนั้นสวมใส่เสื้อคลุมของกษัตริย์ มหาปุโรหิตป้ายน้ำมันศักดิ์สิทธิ์บนหน้าผากของท่าน เพราะการที่ซามูเอลเจิมดาวิดด้วยน้ำมันก่อนหน้านั้นเป็นเพียงการทำนายถึงสิ่งที่จะเกิดขึ้นเมื่อท่านถูกสถาปนาเป็นกษัตริย์ บัดนี้ถึงเวลาแล้ว ดาวิดจึงถูกแต่งตั้งในพิธีราชาภิเษกในฐานะผู้สำเร็จราชการแทนพระเจ้า มีคนเอาคทาใส่ในมือท่าน และมีการบันทึกพันธสัญญาว่าท่านจะปกครองด้วยความชอบธรรม ส่วนประชาชนปฏิญาณว่าจะจงรักภักดี สุดท้ายก็จบพิธีราชาภิเษกด้วยการสวมมงกุฎให้ท่าน บัดนี้คนอิสราเอลมีกษัตริย์ที่พระเจ้าทรงแต่งตั้งขึ้น ผู้ที่รอคอยพระองค์ด้วยความอดทนก็ได้เห็นพระสัญญาของพระองค์สำเร็จ “และดาวิดทรงเจริญยิ่งๆ ขึ้นไปเพราะว่าพระเยโฮวาห์พระเจ้าจอมโยธาทรงสถิตกับพระองค์” (2 ซามูเอล 5:10 TKJV) {PP 701.3}
