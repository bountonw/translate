---
book:
  title:
    th: บรรพชนกับผู้เผยพระวจนะ เล่ม 3
    en: Patriarchs and Prophets
chapter:
  number: 59A
  title:
    th: ภาคผนวก ช
    en: Appendix Note 8
  url: https://legacy.egwwritings.org/?ref=en_PP.761.6&para=84.3616
  basedon:
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---
<!--
Appendix Schedule
1 = ก
2 = ข
3 = ค
4 = ฆ
5 = ง
6 = จ
7 = ฉ
8 = ช
9 = ซ
10 = ฌ
-->

## {PP 761.6}

Note 8. หน้า ** เคยมีคนถามว่าถ้าอิสราเอล(สมัยพระคัมภีร์เดิม)ปกครองโดยระบบเทวาธิปไตยเป็นสิ่งที่ดี แล้วระบอบดังกล่าวจะไม่ดีพอๆ กับในสมัยปัจจุบันหรือ ซึ่งมีคนเรียกร้องเช่นนั้น คำตอบไม่ยากเลย {PP 761.6}

## {PP 761.7}

ระบอบเทวาธิปไตยคือระบอบการปกครองที่รับอำนาจจากพระเจ้าโดยตรง การปกครองของอิสราเอลยุคนั้นก็เป็นระบอบเทวาธิปไตยที่แท้จริง เมื่อครั้งโมเสสเห็นพุ่มไม้ที่มีเปลวไฟ พระเจ้าทรงมอบหมายให้ท่านนำคนของพระองค์ออกจากอียิปต์ แล้วพระองค์ทรงทำหมายสำคัญและแสดงอิทธิฤทธิ์มากมายเพื่อปลดปล่อยคนอิสราเอลจากอียิปต์และทรงนำพวกเขาผ่านถิ่นทุรกันดารไปยังแผ่นดินแห่งพระสัญญาในที่สุด พอถึงที่นั่นพระองค์ทรงปกครองพวกเขาผ่านผู้วินิจฉัย “จนถึงสมัยของซามูเอลผู้เผยพระวจนะ” (กิจการ 13:20) เมื่อซามูเอลเป็นเด็ก พระเจ้าตรัสกับท่านและสำแดงให้ท่านรู้น้ำพระทัยของพระองค์ ในสมัยของท่านประชาชนขออ้อนวอนให้มีกษัตริย์ พระเจ้าทรงอนุญาตและทรงเลือกซาอูล แล้วซามูเอลก็แต่งตั้งให้ท่านเป็นกษัตริย์ แต่ซาอูลไม่ได้ทำตามน้ำพระทัยของพระเจ้า และเนื่องจากท่านปฏิเสธพระวจนะของพระเจ้า พระองค์ทรงถอดท่านออกจากการเป็นกษัตริย์ พระองค์ทรงส่งซามูเอลไปเจิมดาวิดให้เป็นกษัตริย์ของอิสราเอลแทน และทรงสถาปนาบัลลังก์ดาวิดให้เป็นบัลลังก์ถาวร เมื่อซาโลมอนสืบอาณาจักรจากดาวิดราชบิดา มีคำบันทึกไว้ว่า “โซโลมอนจึงขึ้นครองราชบัลลังก์ขององค์พระผู้เป็นเจ้าแทนดาวิดราชบิดา” (1 พงศาวดาร 29:23 TNCV) บัลลังก์ของดาวิดเป็นบัลลังก์ขององค์พระผู้เป็นเจ้า และซาโลมอนประทับอยู่บนบัลลังก์ขององค์พระผู้เป็นเจ้าในฐานะกษัตริย์ผู้ปกครองอาณาจักรของพระเจ้าบนโลก มีการสืบทอดบัลลังก์ตามเชื้อวงศ์ของดาวิดจนถึงสมัยเศเดคียาห์ที่ตกอยู่ใต้อำนาจของกษัตริย์แห่งบาบิโลน เศเดคียาห์ทำพันธสัญญาโดยสาบานต่อพระเจ้าว่าจะจงรักภักดีและรับใช้กษัตริย์แห่งบาบิโลน แต่เศเดคียาห์ได้ผิดต่อพันธสัญญานั้น พระเจ้าจึงตรัสกับท่านว่า {PP 761.7}

## {PP 762.1}

“เจ้านายแห่งอิสราเอลผู้้ชั่วช้าเลวทรามเอ๋ย กำหนดเวลามาถึงเจ้าแล้ว วาระแห่งโทษทัณฑ์ของเจ้ามาถึงที่สุดแล้ว พระยาห์เวห์องค์เจ้าชีวิตตรัสดังนี้ว่า จงปลดผ้าโพกศีรษะ จงถอดมงกุฎออก มันจะไม่เหมือนเดิมแล้ว ผู้ต่ำต้อยจะได้รับเกียรติ และผู้ทรงเกียรติจะตกต่ำลง หายนะ หายนะ เราจะทำให้ถึงความหายนะ จะไม่ได้กลับสู่สภาพดีจนกว่าผู้มีสิทธิโดยชอบธรรมนั้นจะมา ซึ่งเราจะมอบกรรมสิทธิ์ให้แก่ผู้นั้น ” (เอเสเคียล 21:25-27 TNCV) (ดู บทที่ 17:1-21) {PP 762.1}

## {PP 762.2}

คราวนั้นแผ่นดินขึ้นอยู่กับบาบิโลน เมื่อบาบิโลนล่มสลัยไป อาณาจักรมิโด-เปอร์เซียสืบอำนาจต่อและแผ่นดินยูดาห์รับหายนะเป็นครั้งแรก เมื่อมิโด-เปอร์เซียล้มสลายอาณาจักรกรีบสืบอำนาจต่อแล้วแผ่นดินยูดาห์รับหายนะเป็นครั้งที่สอง เมื่อกรีกถูกโค่นลง อาณาจักรโรมสืบอำนาจต่อ แผ่นดินจึงรับหายนะเป็นครั้งที่สาม แล้วคำทำนายนั้นเขียนต่อไปว่า “จะไม่ได้กลับสู่สภาพดีจนกว่าผู้มีสิทธิโดยชอบธรรมนั้นจะมา ซึ่งเราจะมอบกรรมสิทธิ์ให้แก่ผู้นั้น” แล้วใครมีสิทธิโดยชอบในกรรมสิทธิ์นั้น “จงตั้งชื่อบุตรนั้นว่าเยซู บุตรนั้นจะเป็นใหญ่ และจะได้ชื่อว่าเป็นบุตรของพระเจ้าสูงสุด องค์พระผู้เป็นเจ้าผู้เป็นพระเจ้าจะประทานบัลลังก์ของดาวิดบรรพบุรุษของท่านให้แก่ท่าน และท่านจะครอบครองพงศ์พันธุ์ของยาโคบสืบไปเป็นนิตย์ และแผ่นดินของท่านจะไม่มีวันสิ้นสุดเลย” (ลูกา 1:31-33) ขณะที่พระเยซูอยู่ในโลกในฐานนะ “ผู้เผยพระวจนะคนนั้น” (ยอห์น 1:21) ผู้รับความเจ็บปวดและคุ้นเคยกับความทุกข์ยาก ในคืนที่พระเยซูถูกทรยศ พระองค์ตรัส(ดวยพระองค์เอง)ว่า “ราชอำนาจของเราไม่ได้เป็นของโลกนี้” (ยอห์น 18:36) ดังนั้นบัลลังก์ขององค์พระผู้เป็นเจ้าได้ถูกยกขึ้นไปจากโลก และจะ “จะไม่ได้กลับสู่สภาพดีจนกว่าผู้มีสิทธิโดยชอบธรรมนั้นจะมา” และในตอนนั้นจะถูกมอบให้พระคริสต์ ซึ่งเวลานั้นคือเวลาสิ้นโลก และการเริ่มต้นแห่ง “โลกใหม่” (ฮีบรู 1:5) {PP 762.2}

## {PP 762.3}

พระผู้ช่วยให้รอดตรัสกับอัครทูตสิบสองคนว่า “เรายกอาณาจักรหนึ่งให้แก่ท่าน เหมือนที่พระบิดาทรงยกอาณาจักรหนึ่งให้เรา เพื่อท่านจะร่วมกินและดื่มที่โต๊ะของเราในอาณาจักรของเรา และนั่งบนบัลลังก์ตัดสินชนอิสราเอลสิบสองเผ่า” (ลูกา 22:29, 30 TNCV) ส่วนมัทธิวได้บรรบายถึงเวลาที่พระสัญญาของพระคริสต์ที่ให้ไว้แก่อัครสาวกสิบสองคนว่า “ในโลกใหม่เมื่อบุตรมนุษย์นั่งบนพระที่นั่งอันรุ่งโรจน์นั้น พวกท่านที่ติดตามเรามาจะได้นั่งบนบัลลังก์สิบสองที่ พิพากษาชนอิสราเอลสิบสองเผ่า” (มัทธิว 19:28) ในคำอุปมาเรื่องเงินสิบมินาพระคริสต์ทรงเปรียบเทียบพระองค์เองกับเจ้านายองค์หนึ่ง “ไปเมืองไกล เพื่อจะรับอำนาจมาครองแผ่นดิน แล้วจะกลับมา” (ลูกา 19:12 TH1971) พระองค์เองตรัสแก่เราถึงเวลาที่พระองค์จะประทับบนบัลลังก์อันทรงเกียรติ<!--Jeremiah 14:21 TNCV-->ของพระองค์ว่า “เมื่อบุตรมนุษย์เสด็จมาด้วยพระรัศมีพร้อมกับทูตสวรรค์ทั้งหมด แล้วพระองค์จะประทับบนพระที่นั่งอันรุ่งโรจน์ของพระองค์ ประชาชาติทั้งหมดจะมาประชุมกันเฉพาะพระพักตร์พระองค์” (มัทธิว 25:31, 32) {PP 762.3}

## {PP 763.1}

ยอห์นบรรยายถึงเวลาในอนาคตนั้นว่า “อาณาจักรของโลกนี้กลับกลายเป็นขององค์พระผู้เป็นเจ้าของเราแล้ว และเป็นของพระคริสต์ของพระองค์ และพระองค์จะทรงครอบครองตลอดไปเป็นนิตย์” (วิวรณ์ 11:15 THSV) บริบทของข้อนี้ระบุอย่างชัดเจนถึงเวลาที่เหตุการณ์เหล่านี้จะเกิดขึ้น “บรรดาประชาชาติมีความโกรธแค้น แต่พระพิโรธของพระองค์มาถึงแล้ว ถึงเวลาที่พระองค์จะทรงพิพากษาคนทั้งหลายที่ตายไป และถึงเวลาที่จะประทานบำเหน็จแก่บรรดาผู้รับใช้ของพระองค์ คือพวกผู้เผยพระวจนะ และพวกธรรมิกชน และแก่คนทั้งหลายที่ยำเกรงพระนามของพระองค์ทั้งคนเล็กน้อยและคนใหญ่โต และถึงเวลาแล้ว ที่พระองค์จะทรงทำลายพวกที่ทำลายแผ่นดินโลก” (ข้อ 18 THSV) เวลาพิพากษาครั้งสุดท้ายเพื่อตอบแทนคนชอบธรรมและลงโทษคนอธรรม คือเวลาที่พระคริสต์จะทรงตั้งอาณาจักรของพระองค์ เมื่อทุกคนที่ต่อต้านอำนาจการปกครองของพระคริสต์ถูกทำลาย เมื่อนั่นแหละอาณาจักรแห่งโลกนี้จะกลับกลายเป็นขององค์พระผู้เป็นเจ้าของเรา และเป็นของพระคริสต์ของพระองค์ {PP 763.1}

## {PP 763.2}

แล้วพระคริสต์จะทรงครอบครองในฐานะ “กษัตริย์เหนือกษัตริย์ทั้งหลายและเจ้านายเหนือเจ้านายทั้งหลาย<!--Kraiwit: please compare with TKJV version and select the one you like-->” (วิวรณ์ 19:16) “และราชอาณาจักรกับราชอำนาจ และความยิ่งใหญ่แห่งบรรดาราชอาณาจักรภายให้สวรรค์ทั้งสิ้น จะต้องถูกมอบไว้แก่บรรดาผู้บริสุทธิ์คือ ประชากรขององค์ผู้สูงสุด” และ “บรรดาผู้บริสุทธิ์ขององค์ผู้สูงสุดจะรับราชอาณาจักร และถือกรรมสิทธิ์ราชอาณาจักรนั้นสืบๆ ไปเป็นนิตย์นิรันดร์” (ดาเนียล 7:27, 18) {PP 763.2}

## {PP 763.3}

ตราบใดที่เวลานั้นยังมาไม่ถึงอาณาจักรของพระคริสต์ไม่สามารถสถาปนาไว้ในโลกนี้ได้ อาณาจักรของพระองค์ไม่ใช่ของโลกนี้ ส่วนผู้ติดตามพระองค์ต้องถือว่าตนเป็น “คนแปลกถิ่นที่ท่องเที่ยวไปในโลก” ส่วนเปาโลกล่าวว่า “เราเป็นพลเมืองแห่งสวรรค์ และเรารอคอยผู้ช่วยให้รอดจากสวรรค์ คือพระเยซูคริสต์องค์พระผู้เป็นเจ้า” (ฮีบรู 11:13; ฟีลิปปี 3:20) {PP 763.3}

## {PP 763.4}

(นับ)ตั้งแต่อาณาจักรอิสราเอลสิ้นสุดลง พระเจ้าไม่เคยมอบอำนาจให้บุคคลหรือองค์กรใดให้บังคับใช้ธรรมบัญญัติของพระองค์เหมือนในสมัยก่อน “องค์พระผู้เป็นเจ้าตรัสว่า การแก้แค้นเป็นของเรา เราเองจะตอบแทน” (โรม 12:19) การปกครองฝ่ายพลเรือนเกี่ยวข้องกับความสัมพันธ์ระหว่างมนุษย์ด้วยกัน แต่ไม่เกี่ยวกับหน้าที่ที่มนุษย์มีต่อพระเจ้าเลย {PP 763.4}

## {PP 763.5}

นอกจากอาณาจักรอิสราเอลโบราณแล้ว ไม่เคยมีการปกครองใดในโลกที่พระเจ้าทรงดลใจในการบริหารการรัฐโดยตรง เมื่อไรก็ตามที่มีคนพยายามตั้งการปกครองขึ้นมาเหมือนของอิสราเอลโบราณ ก็จำเป็นต้องตั้งตัวเองเป็นผู้ตีความหมายและบังคับใช้ธรรมบัญญัติของพระเจ้า พวกเขาทึกทักว่ามีสิทธิ์ควบคุมความรู้สึกผิดชอบชั่วดีของคนอื่น จึงช่วงชิงราชอำนาจของพระเจ้า {PP 763.5}

## {PP 764.1}

ในสมัยพระคัมภีร์เดิมคนที่ทำบาปต่อพระเจ้าได้รับโทษในโลกนี้ พระองค์ไม่เพียงแต่เห็นด้วยกับการลงโทษเหล่านั้น แต่ทรงบัญชาและควบคุมการลงโทษดังกล่าว คนที่ใช้เวทมนต์ต้องรับโทษประหารชีวิต คนที่กราบไหว้รูปเคารพ คนที่หมิ่นประมาทและคนที่ลบหลู่สิ่งศักดิ์สิทธิ์ก็เช่นกัน มีชนชาติที่ไหว้รูปเคารพที่ถูกกำหนดให้กำจัดจนหมดสิ้น แต่การลงโทษเหล่านี้เกิดขึ้นภายใต้การทรงนำของพระเจ้าผู้ทรงล่วงรู้จิตใจของมนุษย์ และขอบเขตความผิดของพวกเขา คือทรงครอบครองสรรพชีวิตที่พระองค์ทรงสร้างด้วยพระปรีชาสามารถและพระเมตตา แต่เมื่อมุนุษย์ผู้อ่อนแอและอ่อนไหวรับหน้าที่ผู้พิพากษา แน่นอนจะเป็นการเปิดประตูให้เกิดความไม่เป็นธรรมและการทารุณกรรมที่ขาดการควบคุมขึ้นได้ จนมีคนอ้างพระนามอันศักดิ์สิทธิ์ของพระคริสต์เพื่อทำผิดร้ายแรงที่ผิดมนุษย์(มนา) {PP 764.1}

## {PP 764.2}

มีบางคนอ่านกฎหมายต่างๆ ของอิสราเอลโบราณที่ลงโทษคนที่ทำผิดต่อพระเจ้า แล้วสรุปว่าบาปที่คล้ายๆ กันควรได้รับการลงโทษแบบเดียวกันในปัจจุบัน คนทั้งหลายที่ชอบกดขี่ล้วนแต่ใช้เหตุผลนี้เป็นข้ออ้างสำหรับ หลักการที่ว่าพระเจ้าทรงมอบอำนาจให้มนุษย์ควบคุมความสำนึกผิดชอบของคนอื่นเป็นบ่อเกิดของการบีบบังครับและการกดขี่ข่มเหงทางศาสานา แต่ทุกคนที่สรุปเช่นนั้นลืมไปว่าเราอยู่คนละสมัยกันและสถานการณ์ก็แตกต่างกันอย่างสิ้นเชิงกับอิสราเอลโบราณ ซึ่งสมัยนั้นอิสราเอลเป็นสัญลักษณ์ที่เล็งถึงอาณาจักรของพระคริสต์ที่จะไม่มีการสถาปนาขึ้นจนกระทั่งพระองค์เสด็จมาเป็นครั้งที่สอง ฉะนั้นมนุษย์ไม่มีอำนาจที่จะควบคุมหรือบังคับหน้าที่ที่มนุษย์ด้วยกันมีต่อพระเจ้า {PP 764.2}