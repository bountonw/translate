---
book:
  title:
    th: บรรพชนกับผู้เผยพระวจนะ เล่ม 4
    en: Patriarchs and Prophets
chapter:
  number: 61
  title:
    th: ซาอูลถูกปฏิเสธ
    en: Saul Rejected
  url: https://.egwwritings.org/?ref=en_PP.616&para=84.2900
  basedon: ศึกษาควบคู่กับ 1 ซามูเอล บทที่ 15
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---

## {PP 627.1}

ซาอูลไม่ผ่านการทดสอบความเชื่อที่กิลกาล จึงทำให้คนไม่เคารพต่อระบบการถวายบูชาที่พระเจ้าทรงกำหนดขึ้น ถึงกระนั้นความผิดพลาดของท่านยังพอที่จะแก้ไขได้ พระเจ้าทรงให้โอกาสท่านอีกครั้งที่จะได้รับบทเรียนแห่งความเชื่อในพระวจนะของพระองค์โดยไม่สงสัยและการปฏิบัติตามพระบัญชาของพระองค์ {PP 627.1}

## {PP 627.2}

เมื่อผู้เผยพระวจนะตักเตือนท่านที่กิลกาล ซาอูลไม่เห็นว่าสิ่งที่ท่านทำนั้นจะมีความผิดร้ายแรงประการใด ท่านรู้สึกว่าตนไม่ได้รับความเป็นธรรม จึงพยายามอธิบายและแก้ตัวในความผิดที่กระทำลงไป นับแต่นั้นมาท่านไม่ค่อยมีปฏิสัมพันธ์กับผู้เผยพระวจนะซามูเอลอีก ซามูเอลรักซาอูลประหนึ่งเหมือนลูกชายของตน ในขณะที่ซาอูลผู้เก่งกล้าและมีใจร้อนรนเคยนับถือผู้เผยพระวจนะคนนี้มาก แต่ท่านไม่พอใจที่ซามูเอลกล่าวตักเตือนท่าน นับจากนั้นมาท่านจึงพยายามหลีกเลี่ยงการพบเจอกับซามูเอลเท่าที่จะเป็นไปได้ {PP 627.2}

## {PP 627.3}

อย่างไรก็ตาม พระเจ้าทรงส่งผู้รับใช้ของพระองค์ให้ไปหาซาอูลอีกครั้งและบอกกับท่านว่า หากท่านเชื่อฟังเสียอย่าง ท่านจะสามารถพิสูจน์ความจงรักภักดีต่อพระเจ้าและความเหมาะสมที่จะเป็นผู้นำคนอิสราเอล ซามูเอลจึงเข้าเฝ้ากษัตริย์ซาอูลและกล่าวพระดำรัสของพระเจ้าให้ท่านฟัง ซามูเอลกล่าวอย่างตรงไปตรงมาว่าสิ่งที่ท่านพูดนั้นก็โดยสิทธิอำนาจเดียวกันกับที่เคยพูดเมื่อครั้งที่เรียกให้ซาอูลขึ้นรับตำแหน่งกษัตริย์ เพื่อให้ซาอูลตระหนักถึงความสำคัญในการเชื่อฟังคำพระบัญชาโดยกล่าวว่า “องค์พระผู้เป็นเจ้าผู้ทรงฤทธิ์ตรัสว่า ‘เราจะลงโทษชาวอามาเลขที่ดักเล่นงานอิสราเอลตอนที่ออกมาจากอียิปต์ บัดนี้จงออกไปโจมตีวชาวอามาเลขและทำลายล้างทุกสิ่งที่เขามีให้หมดสิน ไม่ว่าผู้ชาย ผู้หญิง เด็ก ทารก วัว แกะ อูฐ และลา อย่าไว้ชีวิตเลย’” (1 ซามูเอล 15:2–3 TNCV) ชาวอามาเลขเป็นชนชาติแรกที่ทำสงครามกับคนอิสราเอลในถิ่นทุรกันดาร ฉะนั้นการกระทำชั่วในครั้งนั้น กับการท้าทายพระเจ้า รวมถึงความเสื่อมทรามจากการกราบไหว้ผลงานหัตถกรรมของมนุษย์ เป็นเหตุให้พระเจ้าตรัสผ่านโมเสสว่าจะลงโทษชาวอามาเลข พระเจ้าทรงสั่งให้บันทึกเรื่องราวความทารุณที่พวกเขาปฏิบัติต่อคนอิสราเอลโดยตรัสว่า “ท่านทั้งหลายจงทำลายล้างคนอามาเลขเสียจากความทรงจำภายใต้ฟ้า ท่านทั้งหลายอย่าลืมเสีย” (เฉลยธรรมบัญญัติ 25:19 TH1971) เป็นเวลา 400 ปีที่อยู่ในระหว่างการรอลงอาญา กระนั้นชาวอามาเลขก็ไม่ได้ละทิ้งความบาปของตน พระเจ้าทรงล่วงรู้ว่าชนชาติที่เลวทรามนี้จะทำลายประชากรและการนมัสการพระองค์ให้สิ้นไปจากโลกหากทำได้ บัดนี้ถึงเวลาแล้วที่จะลงโทษตามคำตัดสินที่รอมานาน {PP 627.3}

## {PP 628.1}

การที่พระเจ้าทรงอดกลั้นพระทัยต่อคนอธรรมทำให้เขากล้าทำบาปมากยิ่งขึ้น ถึงแม้จะต้องรอเป็นเวลานาน แต่การลงโทษนั้นจะหนักหน่วงและแน่นอน “พระเจ้าจะทรงลุกขึ้นอย่างที่บนภูเขาเปริซิม พระองค์จะพิโรธอย่างที่ในหุบเขากิเบโอนเพื่อทำพระราชกิจของพระองค์ พระราชกิจของพระองค์นั้นประหลาด และเพื่อกระทำงานของพระองค์ งานของพระองค์ก็แปลก” (อิสยาห์ 28:21 TH1971) สำหรับพระเจ้าผู้ทรงกอปรด้วยพระเมตตา การลงโทษถือเป็นพระราชกิจที่แปลกประหลาด “พระเจ้าตรัสว่า เรามีชีวิตอยู่แน่ฉันใด เราไม่พอใจในความตายของคนอธรรม แต่พอใจในการที่คนอธรรมหันจากทางของเขาและมีชีวิตอยู่” (เอเสเคียล 33:11 TH1971) องค์พระผู้เป็นเจ้าทรง “พระกรุณา ทรงกอปรด้วยพระคุณ ทรงกริ้วช้า และบริบูรณ์ด้วยความรักมั่นคงและความสัตย์จริง...ทรงโปรดยกโทษการล่วงละเมิด การทรยศ และบาป” ในขณะเดียวกันพระองค์ “จะไม่ทรงละเว้นการลงโทษอย่างแน่นอน” (อพยพ 34:6, 7 TH1971/THSV) ถึงแม้พระองค์ไม่ชอบพระทัยในการแก้แค้น แต่พระองค์จะทรงลงโทษผู้ที่ละเมิดพระบัญญัติของพระองค์ พระองค์จำเป็นต้องกระทำเช่นนั้นเพื่อรักษามนุษย์ไม่ให้ถลำลึกลงไปในความชั่วจนพินาศย่อยยับ พระองค์จำเป็นต้องทำลายคนที่แข็งกระด้างในความบาปเพื่อให้มีบางคนได้รอด “องค์พระผู้เป็นเจ้าทรงกริ้วช้า และทรงฤทธานุภาพยิ่งใหญ่ องค์พระผู้เป็นเจ้าจะไม่ทรงปล่อยให้คนผิดลอยนวลพ้นโทษ” (นาฮูม 1:3 TNCV) พระองค์จะทรงประกอบกิจอันชอบธรรมและน่าครั่นคร้ามเพื่อพิสูจน์ให้คนทั้งหลายเห็นว่าพระบัญญัติของพระองค์ที่ถูกเหยียบย่ำนั้นมีอำนาจบังคับใช้<!--Psalm 65:5 TNCV--> การที่พระองค์ทรงฝืนพระทัยในการลงโทษเป็นหลักฐานว่าความบาปอันเป็นเหตุให้พระองค์ต้องลงโทษนั้นใหญ่หลวงนัก และโทษทัณฑ์ที่รอผู้ละเมิดอยู่นั้นก็หนักหนาสาหัส {PP 628.1}

## {PP 628.2}

พระเจ้าไม่ลืมที่จะแสดงพระเมตตาในขณะที่พระองค์ทรงลงโทษ ชาวอามาเลขต้องถูกทำลาย แต่ให้ไว้ชีวิตชาวเคไนต์ที่อาศัยอยู่ท่ามกลางพวกเขา ชาวเคไนต์นมัสการพระเจ้าและให้ความเป็นมิตรต่อคนอิสราเอลแม้ว่าพวกเขายังกราบไหว้รูปเคารพอยู่บ้าง โฮบับซึ่งเป็นพี่หรือน้องชายภรรยาของโมเสสก็เป็นคนเคไนต์เหมือนกัน เขาเดินทางกับคนอิสราเอลผ่านถิ่นทุรกันดาร และช่วยเหลือพวกเขาอย่างมากจากความชำนาญที่เขามีเกี่ยวกับสถานที่เหล่านั้น {PP 628.2}

## {PP 628.3}

หลังจากรบชนะชาวฟีลิสเตียที่มิคมาชแล้ว ซาอูลทำสงครามกับชาวโมอับ ชาวอัมโมน ชาวเอโดม ชายอามาเลข และชาวฟีลิสเตีย และไม่ว่าท่านจะหันไปสู้รบกับใครก็มีแต่ชัยชนะ เมื่อได้รับพระบัญชาให้ต่อสู้กับชาวอามาเลข ซาอูลก็ประกาศสงครามทันที อำนาจบารมีของท่านและผู้เผยพระวจนะส่งผลให้ชายชาวอิสราเอลตอบรับการเกณฑ์ทหารและพากันหลั่งไหลมาที่ธงรบของท่าน เป้าหมายของการสู้รบในครั้งนี้ไม่ใช่การแสวงหาความมั่งคั่งให้แก่ตนเอง ทั้งไม่ให้คนอิสราเอลได้รับเกียรติในการพิชิตศัตรูหรือริบเอาทรัพท์สินของฝ่ายตรงข้าม การทำศึกสงครามในครั้งนี้เป็นการเชื่อฟังพระเจ้าเพียงอย่างเดียวเพื่อลงโทษชาวอามาเลขตามพระประสงค์ของพระองค์ พระเจ้าทรงปรารถนาให้ชนทุกชาติเห็นความพินาศของเผ่าพันธุ์ที่ท้าทายพระองค์ และให้สังเกตว่าพวกเขาถูกทำลายด้วยชนชาติที่พวกเขาดูถูกนั่นเอง {PP 628.3}

## {PP 629.1}

“ซาอูลก็ทรงกระทำให้คนอามาเลขพ่ายแพ้ ตั้งแต่เมืองฮาวีลาห์ไกลไปจนถึงเมืองชูร์ ซึ่งอยู่ทางตะวันออกของอียิปต์ ทรงจับอากักพระราชาของคนอามาเลขได้ทั้งเป็น และได้ฆ่าฟันประชาชนเสียอย่างสิ้นเชิงด้วยคมดาบ แต่ซาอูลและประชาชนได้ไว้ชีวิตอากักและสัตว์ที่ดีที่สุด มีแกะกับโคและสัตว์อ้วนพีกับลูกแกะ และสิ่งดีๆ ทั้งหมดไม่ยอมทำลายเสียอย่างสิ้นเชิง ทุกสิ่งที่เขาดูถูกและไร้ค่าเขาก็ทำลายเสียสิ้น” (1 ซามูเอล 15:7–9 TH1971) {PP 629.1}

## {PP 629.2}

การพิชิตชาวอามาเลขในครั้งนี้นับเป็นชัยชนะที่ล้ำเลิศที่สุดที่ซาอูลเคยได้รับ และเป็นการจุดประกายความทระนงขึ้นในใจของท่านอีกครั้ง ซึ่งความหยิ่งทะนงนี้เองที่เป็นจุดล่อแหลมที่อันตรายที่สุดสำหรับท่าน คำสั่งของพระเจ้าที่ให้ทำลายศัตรูให้สิ้นซากนั้นซาอูลได้ทำแค่เพียงส่วนเดียว ท่านคิดว่าการนำเชลยศึกที่เป็นเชื้อพระวงศ์ของฝ่ายศัตรูมาด้วยจะช่วยให้การเสด็จกลับเมืองได้รับเกียรติมากยิ่งขึ้น จึงเลียนแบบวัฒนธรรมของชนชาติโดยรอบด้วยการไว้ชีวิตอากักกษัตริย์ผู้โหดร้ายทารุณของชาวอามาเลข ส่วนพลทหารก็เก็บเอาสัตว์ที่ดีที่สุดไว้สำหรับตัวเอง ไม่ว่าจะเป็นแพะ แกะ โค และสัตว์ใช้งาน เขาทั้งหลายแก้ตัวที่กระทำบาปนั้นโดยอ้างว่าสัตว์เหล่านี้เก็บไว้เพื่อถวายบูชาแด่พระเจ้า แต่ในความเป็นจริงพวกเขาคิดที่จะเอาพวกสัตว์ดังกล่าวไปใช้ทดแทนสัตว์ของตนในการถวายบูชาแด่พระองค์ {PP 629.2}

## {PP 629.3}

ซาอูลถูกทดสอบเป็นครั้งสุดท้าย ท่านสบประมาทพระเจ้าโดยการไม่แยแสต่อน้ำพระทัยของพระองค์ อันเป็นการแสดงถึงความตั้งใจที่จะปกครองโดยลำพัง จึงเห็นได้ชัดว่าท่านไม่น่าไว้วางใจที่จะปกครองในฐานะผู้รักษาการแทนพระเจ้า ในขณะที่ซาอูลและกองทัพของท่านกำลังเดินทางกลับด้วยความชื่นมื่นในชัยชนะนั้น เกิดความทุกข์ระทมขึ้นในบ้านของผู้เผยพระวจนะซามูเอล ท่านได้รับข่าวสารจากองค์พระผู้เป็นเจ้าที่ประณามการกระทำของพระราชาว่า “เราเสียใจแล้วที่เราได้ตั้งซาอูลเป็นกษัตรย์ เพราะเขาได้หันกลับเสียจากการตามเรา และไม่ได้กระทำตามบัญญัติของเรา” (1 ซามูเอล 15:10 TH1971) ซามูเอลเศร้าโศกเสียใจอย่างมากในความดื้อด้านของกษัตริย์ จึงร้องไห้อธิษฐานทั้งคืนเพื่อขอให้พระเจ้าทรงเปลี่ยนพระทัยไม่ลงโทษซาอูล {PP 629.3}

## {PP 630.1}

การเปลี่ยนพระทัยของพระเจ้าไม่เหมือนกับการกลับใจของมนุษย์ “พระองค์ผู้ทรงเป็นเกียรติสิริแห่งอิสราเอลไม่ได้ตรัสมุสาหรือเปลี่ยนพระทัย เพราะพระองค์ไม่ใช่มนุษย์ที่จะเปลี่ยนใจ” (1 ซามูเอล 15:29 TNCV) การกลับใจของมนุษย์หมายถึงการเปลี่ยนแปลงในจิตใจ แต่การเปลี่ยนพระทัยของพระเจ้าแสดงถึงการเปลี่ยนแปลงของสถานการณ์หรือความสัมพันธ์ มนุษย์สามารถเปลี่ยนสถานะของตนจำเพาะพระเจ้าด้วยการทำตามเงื่อนไขที่พอพระทัยพระองค์ ในขณะเดียวกันก็สามารถกระทำในสิ่งที่จะทำให้ตนไม่เป็นที่โปรดปรานของพระองค์ได้ ส่วนพระเจ้านั้นทรงเหมือนเดิม “ทั้งเมื่อวานนี้ วันนี้ และสืบไปนิรันดร์” (ฮีบรู 13:8 TNCV) ความสัมพันธ์ระหว่างซาอูลกับพระเจ้าได้เปลี่ยนไปเพราะเหตุที่ท่านไม่เชื่อฟัง แต่เงื่อนไขของการเป็นที่ยอมรับของพระองค์ไม่เปลี่ยนแปลง ข้อบังคับของพระองค์ยังคงเหมือนเดิม เพราะพระองค์ “ไม่ได้ทรงผันแปรเหมือนเงาที่แปรเปลี่ยน” (ยากอบ 1:17 TNCV) {PP 630.1}

## {PP 630.2}

จิตใจของผู้เผยพระวจนะซามูเอลปวดร้าวยิ่งนักขณะที่เดินทางไปเพื่อพบกษัตริย์ผู้หลงผิดในเช้าวันรุ่งขึ้น ท่านยังหวังว่าซาอูลจะทบทวนตรึกตรอง สำนึกในความบาปของตน แล้วน้อมตัวกลับใจ เพื่อจะได้เป็นที่โปรดปรานของพระเจ้าอีกครั้ง แต่เมื่อมนุษย์ย่างเท้าก้าวแรกเข้าสู่การละเมิด ก้าวต่อไปก็จะทำผิดง่ายขึ้น จิตใจของซาอูลเสื่อมลงเพราะเหตุที่ท่านไม่เชื่อฟัง ท่านจึงออกมาพบซามูเอลพร้อมคำโกหกว่า “ขอองค์พระผู้เป็นเจ้าทรงอวยพรท่าน ข้าพเจ้าได้ปฏิบัติตามพระบัญชาขององค์พระผู้เป็นเจ้าเรียบร้อยแล้ว” (1 ซามูเอล 15:13 TNCV) {PP 630.2}

## {PP 630.3}

เสียงร้องของสัตว์ที่ดังแว่วมาให้ผู้เผยพระวจนะได้ยินอยู่นั้นขัดแย้งกับถ้อยคำของกษัตริย์ผู้ละเมิดพระบัญชา เมื่อท่านถามไปตรงๆ ว่า “เสียงแกะที่ร้องเข้าหูข้าพเจ้ากับเสียงวัวที่ข้าพเจ้าได้ยินหมายความว่ากระไร” ซาอูลก็ตอบว่า “เขาทั้งหลายได้นำมาจากคนอามาเลข เพราะพวกพลได้ไว้ชีวิตแกะและโคที่ดีที่สุด เพื่อเป็นเครื่องสัตวบูชาแด่พระเยโฮวาห์พระเจ้าของท่าน นอกจากนั้นเราทั้งหลายก็ได้ทำลายเสียสิ้น”(1 ซามูเอล 15:14, 15 TH1971) แม้พวกทหารได้ทำตามคำสั่งของซาอูล แต่เพื่อหลบเลี่ยงความผิด ท่านถึงขั้นกล่าวหาพวกเขาว่ากระทำบาปโดยการไม่เชื่อฟัง {PP 630.3}

## {PP 630.4}

พระดำรัสที่พระเจ้าปฏิเสธซาอูลทำให้ซามูเอลมีความเศร้าโศกเสียใจเป็นอย่างยิ่ง ถ้อยคำเหล่านี้จะต้องนำไปประกาศต่อหน้ากองทัพทั้งหมดขณะที่พวกเขากำลังฉลองชัยอย่างภาคภูมิว่าเป็นเพราะความกล้าหาญและความเชี่ยวชาญในการศึกของกษัตริย์ของพวกเขาที่นำชัยชนะมาสู่คนอิสราเอลในครั้งนี้ได้ ทั้งนี้ก็เนื่องจากซาอูลไม่ได้ถวายเกียรติแด่พระเจ้าว่าพระองค์มีส่วนร่วมในการชนะศึก แต่เมื่อผู้เผยพระวจนะเห็นถึงความกระด้างกระเดื่องของซาอูล ท่านจึงโกรธเคืองที่ซาอูลละเมิดพระบัญชาของพระเจ้าและนำคนอิสราเอลสู่การทำบาปทั้งที่ท่านเคยได้รับความโปรดปรานจากพระเจ้าอย่างมาก ซามูเอลไม่หลงเชื่อคำกลบเกลื่อนของซาอูล แต่กล่าวด้วยความทุกข์ระทมแกมขุ่นเคืองใจว่า “พอที ข้าพเจ้าจะขอเรียนท่านว่า พระเจ้าตรัสกับข้าพเจ้าอย่างไรคืนนี้...แม้ท่านเป็นแต่ผู้เล็กน้อยในสายตาของท่าน ท่านมิได้รับแต่งตั้งให้เป็นประมุขของบรรดาเผ่าอิสราเอลดอกหรือ พระเจ้าทรงเจิมท่านไว้เป็นพระราชาเหนืออิสราเอล” (1 ซามูเอล 15:16–17 TH1971) แล้วซามูเอลก็ทบทวนพระบัญชาของพระเจ้าเกี่ยวด้วยเรื่องชาวอามาเลขให้ซาอูลฟัง ทั้งซักไซ้ถึงสาเหตุที่พระราชาไม่เชื่อฟังตามพระบัญชานั้น {PP 630.4}

## {PP 631.1}

ฝ่ายซาอูลก็ยังยืนกรานแก้ตัวว่า “ข้าพเจ้าได้ฟังพระสุรเสียงของพระเจ้าแล้ว ข้าพเจ้าได้ไปประกอบกิจตามที่พระเจ้าทรงใช้ข้าพเจ้าไป ข้าพเจ้าได้คุมตัวอากักพระราชาแห่งคนอามาเลขมา และข้าพเจ้าก็ได้ทำลายคนอามาเลขเสียอย่างสิ้นเชิง แต่พวกพลได้เก็บส่วนของทรัพย์เชลยรวมทั้งแกะและโคส่วนที่ดีที่สุดจากของซึ่งกำหนดให้ทำลายนั้น เพื่อนำมาเป็นเครื่องสัตวบูขาแด่พระเยโฮวาห์พระเจ้าของท่านที่ในเมืองกิลกาล” (1 ซามูเอล 15:20–21 TH1971) {PP 631.1}

## {PP 631.2}

ผู้เผยพระวจนะซามูเอลเมินคำโป้ปดมดเท็จที่ซาอูลใช้แก้ตัว แล้วประกาศคำตัดสินที่จะเพิกถอนหรือเปลี่ยนแปลงไม่ได้ด้วยถ้อยคำที่หนักแน่นขึงขังว่า “พระเจ้าทรงพอพระทัยในเครื่องเผาบูชาและเครื่องสัตวบูชามากเท่ากับการที่จะเชื่อฟังพระสุรเสียงของพระองค์หรือ ดูเถิด ที่จะเชื่อฟังก็ดีกว่าเครื่องสัตวบูชา และซึ่งจะสดับฟังก็ดีกว่าไขมันของบรรดาแกะผู้ เพราะการกบฏก็เป็นเหมือนบาปแห่งการถือฤกษ์ถือยาม และความดื้อดึงก็เป็นเหมือนบาปชั่วและการไหว้รูปเคารพ เพราะเหตุที่ท่านทอดทิ้งพระวจนะของพระเจ้า พระองค์จึงทรงถอดท่านออกจากตำแหน่งกษัตริย์” (1 ซามูเอล 15:22–23 TH1971) {PP 631.2}

## {PP 631.3}

เมื่อซาอูลได้ยินคำตัดสินที่น่าพรั่นพรึงนั้น ท่านจึงร้องลั่นขึ้นว่า “ข้าพเจ้าได้กระทำบาปแล้ว เพราะข้าพเจ้าได้ฝ่าฝืนพระธรรมบัญญัติของพระเจ้าและคำของท่าน เพราะข้าพเจ้าเกรงกลัวประชาชนและยอมฟังเสียงของเขาทั้งหลาย” (1 ซามูเอล 15:24 TH1971) ซาอูลหวาดผวาต่อคำกล่าวโทษของผู้เผยพระวจนะจึงยอมรับผิดในประเด็นที่ก่อนหน้านี้ท่านยืนกรานปฏิเสธมาตลอด กระนั้นท่านก็ยังโยนความผิดให้พวกไพร่พลว่าที่ท่านทำบาปก็เพราะเกรงกลัวพวกเขา {PP 631.3}

## {PP 631.4}

ซาอูลวิงวอนต่อซามูเอลว่า “ขอท่านโปรดอภัยบาปของข้าพเจ้าและขอกลับไปกับข้าพเจ้าเพื่อข้าพเจ้าจะได้นมัสการพระเจ้า” (1 ซามูเอล 15:25 TH1971) การที่ซาอูลพูดเช่นนี้ไม่ใช่เพราะสำนึกเสียใจในบาปที่ทำลงไป แต่เพราะกลัวการลงโทษ ถ้าท่านกลับใจจริงก็คงสารภาพบาปของตนในที่สาธารณะไปแล้ว แต่เพราะท่านหวงตำแหน่ง และต้องการให้ประชาชนจงรักภักดีกับท่านต่อไป ท่านจึงอยากให้ซามูเอลอยู่ด้วยเพื่อเสริมบารมีของตนที่มีต่อประชาชน {PP 631.4}

## {PP 632.1}

ผู้เผยพระวจนะตอบว่า “เราจะไม่กลับไปกับท่าน ท่านได้ทอดทิ้งพระดำรัสขององค์พระผู้เป็นเจ้า องค์พระผู้เป็นเจ้าทรงถอดท่านออกจากตำแหน่งกษัตริย์เหนืออิสราเอลแล้ว” (1 ซามูเอล 15:26 TNCV) ขณะที่ซามูเอลหันหน้าจะลาไปพระราชาคว้าชายเสื้อคลุมของท่านด้วยอาการกลัวลานจนชายเสื้อฉีกขาดอยู่ในมือ ผู้เผยพระวจนะจึงกล่าวว่า “ในวันนี้องค์พระผู้เป็นเจ้าทรงฉีกอาณาจักรอิสราเอลจากท่านและประทานให้ผู้อื่นซึ่งดีกว่าท่าน” (1 ซามูเอล 15:28 TNCV) {PP 632.1}

## {PP 632.2}

ซาอูลรู้สึกกระวนกระวายใจที่ซามูเอลหมางเมินต่อท่านมากกว่าที่จะรู้สึกเป็นทุกข์กับเรื่องที่พระเจ้าไม่พอพระทัย ท่านรู้ดีว่าประชาชนให้ความไว้วางใจผู้เผยพระวจนะมากกว่าตน ท่านเข้าใจว่าถ้าพระเจ้าทรงแต่งตั้งกษัตริย์องค์ใหม่คงเป็นไปไม่ได้ที่ท่านจะรักษาตำแหน่งเอาไว้ ซาอูลกลัวว่าถ้าซามูเอลทอดทิ้งท่านอย่างสิ้นเชิงแล้วประชาชนจะก่อกบฏทันที ท่านจึงอ้อนวอนผู้เผยพระวจนะให้มอบเกียรติแก่ท่านต่อหน้าบรรดาผู้อาวุโสและประชาชนด้วยการถวายบูชาร่วมกัน พระเจ้าทรงสั่งไว้ให้ผู้เผยพระวจนะยอมทำตามคำขอของซาอูลเพื่อไม่ให้เกิดจลาจล แต่ซามูเอลเพียงสังเกตการณ์อย่างเงียบๆ ในขณะทำพิธี {PP 632.2}

## {PP 632.3}

ยังมีขั้นตอนที่เฉียบขาดในกระบวนการยุติธรรมที่ยังต้องทำ ซามูเอลต้องปกป้องพระเกียรติของพระเจ้าและประณามการกระทำของซาอูลต่อหน้าสาณารณะชน ท่านสั่งให้นำตัวกษัตริย์ของชาวอามาเลขออกมา อากักเป็นคนไร้เมตตาและมีความผิดมากกว่าบรรดาชาวอามาเลขที่ล้มตายด้วยคมดาบของคนอิสราเอล เขาเกลียดชังคนของพระเจ้าและหาโอกาสที่จะทำลายชนชาติที่พระองค์ทรงเลือก อากักมีอิทธิพลสนับสนุนการไกว้รูปเคารพมากกว่าคนอื่น เมื่อถูกนำตัวออกมาตามคำสั่งของผู้เผยพระวจนะ เขาปลอบใจตัวเองว่าอย่างไรก็รอดตายแน่แล้วในคราวนี้ แต่ซามูเอลกล่าวว่า “ดาบของท่านทำให้มารดาหลายคนสูญเสียบุตรไปฉันใด มารดาของท่านจะสูญเสียบุตรฉันนั้น แล้วซามูเอลก็ประหารอากักต่อหน้าองค์พระผู้เป็นเจ้าที่กิลกาล” (1 ซามูเอล 15:33 TNCV) จากนั้นซามูเอลกลับไปที่บ้านของท่านที่รามาห์ ส่วนซาอูลก็กลับไปที่ราชวังของท่านที่กิเบอาห์ นับแต่นั้นมาผู้เผยพระวจนะกับพระราชาพบกันอีกแค่เพียงครั้งเดียว {PP 632.3}

## {PP 632.4}

เมื่อพระเจ้าทรงเรียกซาอูลให้ขึ้นครองบัลลังก์ ท่านรู้สึกด้อยความสามารถและพร้อมที่จะรับฟังคำสั่งสอน ท่านขาดความรู้และอ่อนประสบการณ์ ทั้งมีข้อบกพร่องในอุปนิสัยที่น่ากังวล แต่พระเจ้าประทานพระวิญญาณบริสุทธิ์เพื่อให้การแนะแนวช่วยเหลือ และทรงนำท่านให้อยู่ในจุดที่สามารถพัฒนาคุณสมบัติที่จำเป็นต่อการปกครองชนชาติอิสราเอล หากท่านยังคงถ่อมใจต่อไปและแสวงหาสติปัญญาจากพระเจ้าอยู่เสมอ ท่านคงได้รับการปรับเสริมเติมแต่งให้สามารถทำหน้าที่ในตำแหน่งที่สูงส่งนั้นได้อย่างสมเกียรติ คุณลักษณะที่ดีทุกอย่างคงได้พัฒนาขึ้นในขณะที่แนวโน้มในการทำชั่วคงลดกำลังลง นี่เป็นภารกิจที่พระองค์ทรงปรารถนาที่จะทำในทุกคนที่อุทิศตนต่อพระองค์ มีหลายคนที่พระองค์ทรงเรียกให้รับตำแหน่งในพันธกิจของพระองค์เพราะเขาเป็นคนถ่อมและรับฟังคำสั่งสอน พระองค์ทรงนำพวกเขาไปในสถานการณ์ที่จะสามารถเรียนรู้จากพระองค์ พระองค์ทรงเปิดเผยให้พวกเขาเห็นข้อบกพร่องในอุปนิสัย และประทานกำลังให้แก่ทุกคนที่แสวงหาความช่วยเหลือจากพระองค์ให้สามารถปรับปรุงแก้ไขข้อผิดพลาดของแต่ละคนได้ {PP 632.4}

## {PP 633.1}

แต่ซาอูลหลงระเริงในอำนาจ ท่านลบหลู่พระเจ้าด้วยการขาดความเชื่อและการไม่ปฏบัติตามพระบัญชาของพระองค์ ถึงแม้ในตอนแรกของการขึ้นปกครอง ท่านมีความถ่อมตัวและขาดความมั่นใจในตัวเอง แต่ความสำเร็จทำให้ท่านหลงเชื่อมั่นในตัวเอง การรบชนะครั้งแรกหลังจากได้รับตำแหน่งได้จุดประกายความหยิ่งทะนงขึ้นในใจอันเป็นจุดล่อแหลมที่อันตรายที่สุดสำหรับท่าน คราวที่กอบกู้ชาวยาเบชกิเลอาดนั้น ท่านแสดงความกล้าหาญและความเชี่ยวชาญในการศึก เป็นการปลุกใจคนทั้งชาติให้ฮึกเหิม ประชาชนต่างพากันยกย่องกษัตริย์ของตนโดยลืมไปว่าท่านเป็นเพียงผู้ที่พระเจ้าทรงใช้เพื่อนำชัยชนะมาในครั้งนี้ แม้ว่าซาอูลจะถวายเกียรติแด่พระเจ้าในเบื้องต้น แต่หลังจากนั้นก็แสวงหาเกียรติยศให้ตนเอง จิตใจของท่านจึงห่างเหินจากพระเจ้าเพราะท่านลืมไปว่าท่านต้องพึ่งพาพระองค์ สิ่งนี้ได้ปูทางให้ท่านทำบาปที่กิลกาลโดยการประมาทและการล่วงเกินสิ่งศักดิ์สิทธิ์ ความหลงตัวเองจนตาบอดเช่นนี้ทำให้ท่านปฏิเสธคำตักเตือนของซามูเอล ซาอูลยอมรับว่าซามูเอลเป็นผู้เผยพระวจนะที่พระเจ้าทรงใช้มา ฉะนั้นน่าจะรับฟังคำตักเตือนแม้ว่าจะมองไม่เห็นว่าตนได้ทำบาปก็ตาม หากท่านยอมรับและสารภาพความผิดบาปนั้น ประสบการณ์อันขมขื่นครั้งนี้คงป้องกันท่านจากการทำผิดในอนาคต {PP 633.1}

## {PP 633.2}

ถ้าในตอนนี้พระเจ้าได้ตัดซาอูลออกอย่างสิ้นเชิง พระองค์คงไม่ได้ตรัสกับท่านผ่านผู้เผยพระวจนะของพระองค์อีก พระองค์คงไม่มอบงานให้ท่านทำเพื่อแก้ไขความผิดพลาดในอดีต เมื่อคนที่อ้างว่าเป็นลูกของพระเจ้าไม่ระมัดระวังในการทำตามน้ำพระทัยของพระองค์จนเป็นเหตุให้คนอื่นดูหมิ่นและไม่ใส่ใจในคำตักเตือนของพระองค์ ก็ยังเป็นไปได้ที่ความล้มเหลวนั้นจะแปรเปลี่ยนเป็นชัยชนะได้ถ้าเขาเพียงแต่น้อมรับการตักเตือนด้วยใจจริงและกลับมาหาพระเจ้าด้วยความถ่อมใจและความเชื่อ บ่อยครั้งการเสียหน้าที่เกิดขึ้นจากความพ่ายแพ้ก็กลายเป็นพระพร เพราะมันแสดงให้เราเห็นว่าเราจะไม่สามารถทำตามน้ำพระทัยของพระเจ้าได้ถ้าปราศจากความช่วยเหลือของพระองค์ {PP 633.2}

## {PP 633.3}

เมื่อซาอูลหันหลังให้กับคำตักเตือนที่พระเจ้าทรงส่งผ่านทางพระวิญญาณบริสุทธิ์ และยืนกรานที่จะแก้ตัวอย่างดื้อด้าน ท่านได้ปฏิเสธวิธีเดียวที่พระเจ้ามีเพื่อช่วยท่านไว้จากตัวท่านเอง ท่านจงใจตีตัวออกห่างจากพระเจ้า ฉะนั้นท่านจะไม่ได้รับความช่วยเหลือหรือการทรงนำจากพระองค์จนกว่าจะหันกลับมาหาพระเจ้าด้วยการสารภาพความผิดบาป {PP 633.3}

## {PP 634.1}(edit to here)

ที่กิลกาลซาอูลทำท่าเป็นคนธรรมะธัมโมในขณะที่ถวายสัตวบูชาแด่พระเจ้าต่อหน้ากองทัพอิสราเอล แต่ความศรัทธาของท่านไม่ได้เกิดจากความจริงใจ การประกอบศาสนพิธีที่ขัดต่อธรรมบัญญัติของพระเจ้ามีแต่ทำให้ซาอูลยิ่งอ่อนแอลง และทำให้ท่านอยู่ในสถานะที่พระเจ้าไม่สามารถช่วยเหลือท่านได้ แม้ว่าพระองค์ทรงปรารถนาที่จะช่วยท่านก็ตาม {PP 634.1}

## {PP 634.2}

ในการสู้รบการชาวอามาเลขซาอูลคิดว่าท่านได้ทำทุกสิ่งที่จำเป็นจากสิ่งทั้งหมดที่พระองค์ทรงบัญชาท่าน แต่พระเจ้าไม่ทรงพอพระทัยในการเชื่อฟังเพียงส่วนใดส่วนหนึ่ง และพระองค์ทรงไม่ยอมรับคำแก้ตัวของซาอูลว่าทำไมท่านจึงเชื่อฟังไม่หมด พระเจ้าไม่ทรงมอบสิทธิแก่มนุษย์ให้เลี่ยงกฎเกณฑ์ของพระองค์ พระองค์ตรัสแก่ชาวอิสราเอลว่า “ท่านอย่าทำตามใจชอบอย่างที่ท่านทำอยู่ที่นี่ในขณะนี้ ” แต่ “จงใส่ใจปฏิบัติตามกฎระเบียบเหล่านี้ที่จ้าพเจ้ามอบให้” (เฉลยธรรมบัญญัติ 12:8, 28 TNCV) ในการเลือก(ทาง)ปฏิบัติเราไม่ควรถามว่าจะมีผลร้ายเกิดขึ้นจากการปฏิบัตินั้นๆ แต่ควรถามว่าสิ่งนั้นตรงกับน้ำพระทัยของพระเจ้าหรือไม่ “มีทางหนึ่งซึ่งคนเราคิดว่าถูก แต่ปลายทางคือความมรณา” (สุภาษิต 14:12 THSV) {PP 634.2}

## {PP 634.3}

“การเชื่อฟังนั้นดียิ่งกว่าเครื่องบูชา” (1 ซามูเอล 15:22 TNCV) ในสายพระเนตรของพระเจ้าเครื่องบูชาไม่มีค่าในตัวเอง พระองค์กำหนดการถวายเครื่องบูชา(เหล่าน้น)เพื่อเป็นโอกาศให้ผู้่ที่ถวายได้แสดงออกถึงการสำนึกในความบาปและความเลื่อในคริสต์ ทั้งเป็น(เชิง)การสัญญาว่าแต่นั้นไปจะปฏิบัติต่อธรรมบัญญัติของพระเจ้า แต่ถ้าปราศจากการสำนึกผิด ความเลื่อและใจซึ่งพร้องที่จะเชื่อฟัง(แล้ว)เครื่องถวายเหล่านั้นไม่มีค่าอะไรเลย เมื่อซาอูลขัดพระบัญชาของพระเจ้าและเสนะที่จะถวายเครื่องบูชาจากสัตว์ที่พระองค์ทรงสั่งให้ทำลายนั้น เป็นการดูหมิ่นอำนาจของพระเจ้าอย่างโจ่งแจ้ง ถ้าได้ลงมือถวายก็(จะเป็น)การสบประมาทสวรรค์(เลยทีเดียว) แต่ถึงแม้มีเรื่องความบาปของซาอูลและผลของความบาปนั้นบันทึกให้เรา ก็ยังมีหลายคนกำลังมุ่งทำในเรื่องที่คล้ายๆ กัน ในขณะที่ปฏิเสธไม่ยอมเชื่อฟังหรือปฏิบัติตาม(ข้อบังคับ/กฎเกณฑ์)ของพระเจ้าบางประเด็น พวกเขามีความมุมานะในการประกอบพิธีทางศาสนา แต่พระวิญญาณของพระเจ้าไม่ทรงตอบสนองแต่พิธีเช่นนั้น ไม่ว่าคนจะกระตือรือร้นอย่างไรในการ(รักษา/ทำ)พิธีทางศาสนา แต่พระเจ้าไม่สามารถยอมรับพวกเขาได้ ถ้าคนเหล่านั้นยังดื้อด้านฝ่าฝืนพระบัญญัติข้อใดข้อหนึ่งของพระองค์ {PP 634.3}

## {PP 635.1}

“การละเมิดฝ่าฝืนก็เป็นเหมือนบาปจากการเล่นไสยศาสตร์ และความหยิ่งทะนงก็เหมือนบาปจากการกราบไหว้รูปเคารพ ” (1 ซามูเอล 15:23 TNCV) การก่อกบฏเริ่มขึ้นที่ซาตาน และการกบฏต่อพระเจ้าทุกอย่างก็เกิดขึ้นเพราะอิทธิพบของซาตาน คนที่ตั้งตัวเองต่อสู่การปกครองของพระเจ้าได้ร่วมพันธมิตรกับซาตานผู้เป็นจอมกบฏ และมันจะใช้อำนาจและแผนอุบายของมันเพื่อหว่านเสน่ให้คนจับใจและหลอกลวงให้เข้าใจผิด มันจะทำให้ทุกอย่างดูผิด(ไป)จากความเป็นจริง ไม่ต่างกับบรรพบุรุษคู่แรก คนที่อยู่ใต้(มนตร์/มนต์)สะกดของมันเห็นแต่ประโยชน์มากมายที่จะได้รับจากการละเมิดพระบัญญัติของพระเจ้า {PP 635.1}

## {PP 635.2}

ไม่มีหลักฐานถึงพลังหลอกลวงของซาตานที่ชัดเจนไปกว่าคนที่หลงติดตามมันอย่างหลอกตัวเองว่ากำลังรับใช้พระเจ้าอยู่ เมื่อโคราห์ ดาธานและอาบีรัมกบฏต่ออำนาจของโมเสส พวกเขาคิดว่ากำลังต่อต้านมนุษย์ที่เป็นผู้นำเท่านั้น คือมนุษย์ที่ไม่ต่างอะไรจากพวกเขา จนในที่สุดคนเหล่านั้นหลงเชื่อว่าเขากำลังรับใช้พระเจ้าจริงๆ แต่การปฏิเสธผู้ที่พระเจ้าทรงเลือกให้ทำงานนั้น เท่ากับเป็นการปฏเสธพระคริสต์ พวกเขาได้หมิ่นประมาทพระวิญญาณของพระเจ้า ในสมัยพระคริสต์ก็เช่นกัน ผู้นำชาวยิวอ้างว่ามีความกระตือรือร้นที่จะถวายเกียรติแด่พระเจ้า ก็ยังตรึงพระบุตรของพระองค์ไว้ที่ไม้กางเขน วิญญาณแบบเดียวกันยังคงอยู่ในใจของคนที่ตั้งหน้าดำเนินตามใจตัวเองในเรื่องที่ขัดต่อน้ำพระทัยของพระเจ้า {PP 635.2}

## {PP 635.3}

ซาอูลมีหลักฐานเพียงพอที่จะรู้ว่าซามูเอลได้รับการดลใจจากพระเจ้า การลองดีไม่ฟังพระบัญญัติของพระเจ้าที่ตรัสผ่านผู้เผยพระวจนะของพระองค์ไม่สมเหตุสมผล การทึกทักเอาความคัดของตนเหนือพระบัญชาของพระเจ้าเกิดขึ้นเพราะท่านหลงใหลมารยาของซาตาน เป็นอย่างอื่นไม่ได้ ชาอูลทำทีว่าปราบปรามการไหว้รูปเคารพและการใช้เวทมนต์อย่างกระตือรือร้น แต่เมื่อท่านไม่เชื่อฟังพระบัญชาของพระเจ้าท่านถูกกระตุ้นเร่งเร้าด้วยเจตนารมณ์เดียวกันที่ปลุกเร้าให้ซาตานต่อต้านพระเจ้า ซาตานดลใจท่านไม่ต่างกับที่ดลใจพวกนักไสยศาสตร์ (อย่างไรก็อย่างนั้น) และเมื่อท่านได้รับการตักเตือนว่ากล่าวท่านกลับเพิ่มความดื้อรั้นเหมือนการกบฏไม่พอท่านซ้ำร้ายยังมีอาการหัวดื้อหัวรั้น คงไม่ไม่ทางอื่นที่จะดูหมิ่นพระวิญญาณของพระเจ้า กระทั่้งการร่วมกราบไหว้รูปเคารพก็ตาม {PP 635.3}

## {PP 635.4}

เป็นสิ่งที่อันตรายมากที่จะไม่ใยดีต่อคำตักเตือนว่ากล่าวในพระวจนะของพระเจ้าหรือไม่แยแสต่อพระวิญญาณของพระองค์ มีหลายคนยอมต่อการทดลองเหมือนซาอูลจนกระทั้งจนกระทั่งพวกเขามองไม่เห็น(ธาตุแท้/ลักษณะที่แท้จริง)ของความบาป คนเหล่านี้ปลอบใจตัวเองว่าที่ทำไปนั้นก็เพราะอุดมการณ์ จึงไม่ผิดที่เบี่ยงเบนไปจากข้อบังคับของพระเจ้า พวกเขาลบหลู่พระวิญญาณแห่งพระคุณด้วยประการฉันนี้ จนไม่สามารถได้ยินพระสุรเสียงของพระองค์อีกเลย สุดท้ายพวกเขาถูกทิ้งไว้ให้หลงตามการหลอกลองที่พวกเขาเลือกเอง {PP 635.4}

## {PP 636.1}

ในการประทานซาอูลให้เป็นกษัตริย์เหนืออิสราเอล พระองค์ประทานบุคคลที่สะท้อนถึงจิตใจของพวกเขาเอง ดังที่ซามูเอลกล่าวไว้เมื่อทำการราชภเษกขึ้นที่กิลกาลว่า “จงดูพระราชาที่ท่านทั้งหลายได้เลือก ผู้ซึ่งท่านทั้งหลายได้ร้องขอ” (1 ซามูเอล 12:13 TH1971) ซาอูลเป็นคนสูงรูปหล่อ ท่าทางสง่าผ่าเผย สมกับจินตนาการความวาดฝันของประชาชนว่า พระราชาต้องดูประมาณนี้แหละ (มิหนำซ้ำ/นอกจากนั้น)ท่านอย่างมีความกล้าหาญและความสามารถนำกองทัพ ซึ่งเป็นคุณสมบัติที่จะทำให้ชนชาติโดยรอบต้องเคารพยำเกรง ประชาชนไม่รู้สึกกังวลที่พระราชาของพวกเขาขาดคุณสมบัติที่สำคัญกว่าเรื่องภายนอก คือคุณสมบัติเหล่านั้นที่ต้องมีถ้าจะปกครองด้วยความยุติธรรมและความเที่ยงธรรม คนอิสราเอลไม่ได้ขอกษัตริย์ที่มีจิตใจที่ดีงามที่รักและยำเกรงพระเจ้า ไม่ได้แสวงหานำพระทัยของพระเจ้าว่าผู้ที่จะปกครองนั้นควรมีคุณสมบัติอย่างไรเพื่อรักษาประชากรที่พระเจ้าทรงเลือกสรรให้บริสุทธิ์และมีความแตกต่างไปจากชนชาติที่ไม่นับถือพระองค์ พวกเขาไม่ได้แสวงหาพระประสงค์ของพระเจ้า แต่กลับมุ่งหาความปรารถนาของตนเอง ฉะนั้นพระเจ้าจึงประทานพระราชาตามความอยากได้อยากมีของประชาชนา คือคนที่มีคุณลักษณะสะท้อนถึงอุปนิสัยของพวกเขาเอง ของประชาชนไม่มอบจิตใจให้พระเจ้า พระราชาของพวกเขาก็เช่นกันไม่ยอมสยบต่อพระคุณของพระเจ้า ภายใต้การปกครองของกษัตริย์เยี่ยงนี้ พกวเขาจะได้ประสบการณ์ที่จะทำให้สำนึกเห็นความผิดของตน เพื่อประชาชนจะได้กลับจงรักภักดีต่อพระเจ้า {PP 636.1}

## {PP 636.2}

(อย่างไรเสีย/อย่างไรก็ตาม/กระนั้น)เมื่อพระเจ้าทรงมอบให้ซาอูลรับผิดชอบกากรปกครองอาณาจักรแล้ว พระองค์ไม่ได้ทรงทอดทิ้งให้ท่านต้องแบกรับทุกอย่างตามลำพัง พระองค์ประทานพระวิญญาณบริสุทธิ์ให้สถิตอยู่กับซาอูลเพื่อสำแดงให้ท่านเห็นข้อบกพร่องของตนว่าท่านต้องการพระคุณของพระเจ้า แล้วถ้าซาอูลได้พึ่งพาพระองค์แล้ว พระเจ้าคงสถิตอยู่กับท่าน ตราบใดที่เจตจำนงของท่านถูกควบคุมด้วยน้ำพระทัยของพระเจ้า ตราบใดที่ท่านยอมต่อการฝึกอบรมของพระวิญญาณของพระองค์แล้ว พระเจ้าทรงสามารถอวยพรให้ความมุ่งมั่นของท่านสำฤทธิ์ผล แต่เมื่อซาอูลเลือกที่จะพึ่งตนเองไม่พึ่งพระเจ้า พระองค์ก็ไม่ทรงสามารถที่จะนำท่านต่อไปได้อีก พระองค์จำต้องปฏิเสธท่าน เมื่อนั้นพระองค์จึงทรงเรียก “ชายอีกคนหนึ่งตามชอบพระทัยพระองค์” (1 ซามูเอล 13:14 TH1971) ให้ขึ้นครอง ไม่ใช่คนที่อุปนิสัยไร้ที่ติ แต่เป็นคนที่จะพึ่งพาพระเจ้าและยอมให้พระวิญญาณของพระองค์ทรงนำแทนการไว้วางใจในตัวเอง เป็นคนที่เมื่อทำบาปจะยอมฟังคำตักเตือนว่ากล่าวและปรับเปลี่ยนตัวเองตามนั้น {PP 636.2}
