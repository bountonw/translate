---
chapter:
  number: 48
  title:
    th: การแบ่งแยกแผ่นดินคานาอัน
    en: The Division of Canaan
  url: https://egwwritings.org/?ref=en_PP.510&para=84.2352
  basedon: ศึกษาควบคู่กับ โยชูวา 10:40–43; 11; 14–22
---

## {PP 510.1}

หลังชัยชนะที่เบธโฮโรน คนอิสราเอลสามารถยึดครองทางใต้ของแผ่นดินคานาอันอย่างรวดเร็ว “โยชูวาก็ตีแผ่นดินนั้นให้พ่ายแพ้ไปหมด คือแดนเทือกเขา ที่เนเกบ ที่เนินเชเฟลาห์ และที่ลาด…โยชูวาก็ยึดตัวเจ้าเมืองเหล่านี้พร้อมทั้งพื้นดินของเขาทั้งหมดในคราวเดียวกัน เพราะว่าพระเยโฮวาห์พระเจ้าของคนอิสราเอลได้ทรงสู้รบเพื่ออิสราเอล แล้วโยชูวาพร้อมกับบรรดาคนอิสราเอลก็ยก กลับมายังค่ายที่กิลกาล” (โยชูวา 10:40–42 THSV) {PP 510.1}

## {PP 510.2}

ชาวคานาอันเผ่าต่างๆ ทางตอนเหนือของปาเลสไตน์หวาดกลัวความสำเร็จของกองทัพอิสราเอล พวกเขาจึงรวมตัวกันเพื่อต่อต้านชาวฮีบรู ยาบินกษัตริย์แห่งฮาโซร์ ผู้ปกครองดินแดนทางตะวันตกของทะเลสาบเมโรมเป็นผู้นำกองพลรวมนี้ “พวกเขาก็ยกออกมากับกองทัพทั้งหมดของเขาเป็นคนมากมาย” กองทัพนี้ใหญ่กว่ากองทัพใดๆ ที่คนอิสราเอลเคยเผชิญในแผ่นดินคานาอัน “มีจำนวนดังทรายที่ชายทะเล มีม้าและรถรบมากมายด้วย กษัตริย์เหล่านี้ ได้ผนึกกำลังกันและมาตั้งค่ายอยู่ด้วยกันที่ลำน้ำเมโรม เพื่อจะสู้รบกับอิสราเอล” (โยชูวา 11:4–5 THSV) แล้วพระเจ้าทรงให้กำลังใจโยชูวาอีกครั้งว่า “อย่ากลัวพวกเขาเลย เพราะว่าพรุ่งนี้ในเวลาเดียวกันนี้ เราจะมอบพวกเขาทั้งหมดไว้ต่ออิสราเอลให้ถูกประหาร” (โยชูวา 11:6 THSV) {PP 510.2}

## {PP 510.3}

โยชูวาเข้าจู่โจมกองพลรวมใกล้กับลำน้ำเมโรม ทำให้ศัตรูพ่ายแพ้อย่างราบคาบ “องค์พระผู้เป็นเจ้าทรงมอบพวกเขาไว้ในมืออิสราเอลซึ่งรุกไล่พวกเขา…จนกระทั่งไม่มีศัตรูเหลือรอดสักคนเดียว” (โยชูวา 11:8 TNCV) พระเจ้าไม่ทรงอนุญาตให้คนอิสราเอลใช้รถรบหรือม้าอันเป็นความภาคภูมิใจของชาวคานาอัน แต่ทรงบัญชาให้เผารถรบทิ้งเสีย และตัดเอ็นขาม้าเพื่อทำให้ใช้ในการสู้รบไม่ได้ ทั้งนี้เพื่อไม่ให้คนอิสราเอลวางใจในม้าหรือรถรบ แต่ให้วางใจใน “พระนามพระเยโฮวาห์พระเจ้าของเรา” (สดุดี 20:7 TKJV) {PP 510.3}

## {PP 510.4}

คนอิสราเอลยึดเมืองต่างๆ ได้ทีละเมือง และเผาเมืองฮาโซร์ที่มั่นของฝ่ายศัตรูเสีย การสงครามดำเนินต่อเนื่องกันหลายปี จนในที่สุดโยชูวาได้เข้าครอบครองแผ่นดินคานาอัน “แผ่นดินนั้นก็สงบจากสงคราม” (โยชูวา 11:23 THSV) {PP 510.4}

## {PP 511.1}

แม้ว่าอำนาจของชาวคานาอันได้ถูกทำลายลง แต่พวกเขาไม่ได้ถูกขับไล่ออกไปจนหมด ชาวฟีลิสเตียยังคงถือครองที่ราบอุดมสมบูรณ์แถบชายทะเล ในขณะที่ชาวไซดอนครองอาณาเขตทางทิศเหนือในเลบานอน ส่วนทางใต้ไปทางอียิปต์ยังถูกครอบครองโดยศัตรูของอิสราเอล {PP 511.1}

## {PP 511.2}

อย่างไรก็ตาม โยชูวาไม่ได้รับอนุญาตให้ทำสงครามต่อไป มีภารกิจอื่นให้ยอดผู้นำท่านนี้ต้องทำก่อนที่จะสละตำแหน่งผู้นำอิสราเอล แผ่นดินทั้งหมด ทั้งส่วนที่ยึดครองแล้วและส่วนที่ยังไม่ได้พิชิต ต้องถูกแบ่งปันให้แต่ละเผ่า เป็นหน้าที่ของแต่ละเผ่าที่จะเข้ายึดครองมรดกของตนให้สำเร็จ หากประชาชนยังคงซื่อสัตย์ต่อพระเจ้า พระองค์จะทรงขับไล่ศัตรูออกไปต่อหน้าพวกเขา ยิ่งกว่านั้น พระองค์ทรงสัญญาว่าจะประทานดินแดนที่กว้างใหญ่กว่าเดิมหากพวกเขายังคงซื่อสัตย์ต่อพันธสัญญาของพระองค์ {PP 511.2}

## {PP 511.3}

พระเจ้าทรงมอบหมายให้โยชูวา เอเลอาซาร์มหาปุโรหิต และบรรดาหัวหน้าเผ่าทำการจัดสรรแผ่นดิน โดยกำหนดตำแหน่งที่ตั้งของแต่ละเผ่าด้วยการจับสลาก โมเสสได้กำหนดเขตแดนของแต่ละเผ่าไว้ล่วงหน้าด้วยตนเอง เพื่อใช้ในการแบ่งดินแดนเมื่อพวกเขาเข้ายึดครองคานาอันได้แล้ว และท่านยังได้แต่งตั้งผู้นำจากแต่ละเผ่าให้ดูแลการแบ่งสรรแผ่นดินด้วย ส่วนเผ่าเลวีซึ่งได้รับมอบหมายให้อุทิศตนปรนนิบัติงานของพลับพลาไม่ได้รับส่วนแบ่งในการจัดสรรแผ่นดินในครั้งนี้ แต่พวกเขาได้รับเมือง 48 แห่งที่กระจายอยู่ทั่วแผ่นดินเป็นมรดก {PP 511.3}

## {PP 511.4}

ก่อนที่จะเริ่มกระบวนการแจกจ่ายแผ่นดิน คาเลบพร้อมกับผู้อาวุโสจากเผ่าของตนได้เข้ามาขอส่วนแบ่งพิเศษ นอกจากโยชูวาแล้ว คาเลบคือผู้ชายที่อายุมากที่สุดในอิสราเอล ในบรรดาผู้สอดแนมทั้งหมด มีเพียงคาเลบกับโยชูวาเท่านั้นที่รายงานเรื่องดินแดนแห่งพระสัญญาในแง่บวก พร้อมทั้งสนับสนุนให้คนอิสราเอลเข้ายึดครองในพระนามของพระเจ้า บัดนี้คาเลบเตือนความจำของโยชูวาถึงพระสัญญาที่ได้รับในคราวนั้นเพื่อตอบแทนความสัตย์ซื่อของตนว่า “แผ่นดินซึ่งเท้าของท่านได้เหยียบย่ำไปนั้น จะตกเป็นมรดกของท่านและของบุตรหลานของท่านสืบไปเป็นนิตย์ เพราะว่าท่านได้ติดตามพระเยโฮวาห์พระเจ้าของข้าพเจ้าอย่างสุดใจ” (โยชูวา 14:9 TH1971) คาเลบจึงขอรับเฮโบรนเป็นส่วนมรดกของตน ซึ่งเป็นที่ที่อับราฮัม อิสอัคและยาโคบเคยอาศัยอยู่และถูกฝังไว้ในถ้ำมัคเปลาห์ เฮโบรนเป็นที่อยู่ของคนอานาคซึ่งมีความน่าเกรงขาม รูปร่างอันน่าสะพรึงกลัวของพวกเขาทำให้ผู้สอดแนมหวาดหวั่น ส่งผลให้คนอิสราเอลในสมัยนั้นพลอยหมดกำลังใจไปด้วย เฮโบรนนี้เองที่คาเลบเลือกเป็นส่วนมรดกของตนเหนือที่อื่นใด โดยท่านวางใจในฤทธิ์อำนาจของพระเจ้า {PP 511.4}

## {PP 512.1}

คาเลบกล่าวว่า “บัดนี้ ดูเถิด พระเจ้ายังทรงให้ข้าพเจ้ามีชีวิตอยู่ตลอด 45 ปีนี้ ดังที่พระองค์ตรัสตั้งแต่พระเจ้าตรัสเช่นนี้แก่โมเสส…และนี่แน่ะวันนี้ข้าพเจ้ามีอายุ 85 ปีแล้ว ข้าพเจ้ายังมีกำลังแข็งแรงเช่นเดียวกับวันที่โมเสสใช้ให้ข้าพเจ้าไป กำลังของข้าพเจ้าในการทำศึกสงคราม หรือออกไปและเข้ามาเดี๋ยวนี้ก็เป็นเหมือนครั้งนั้น เพราะฉะนั้นขอมอบแดนเทือกเขานี้ซึ่งพระเจ้าตรัสในวันนั้นให้แก่ข้าพเจ้า เพราะท่านได้ยินในวันนั้นแล้วว่าคนอานาคอยู่ที่นั่น มีหัวเมืองใหญ่ที่มีกำแพงล้อมอย่างเข้มแข็ง ชะรอยพระเจ้าจะทรงสถิตกับข้าพเจ้า ข้าพเจ้าก็จะขับไล่เขาออกไปได้ ดังที่พระเจ้าตรัสไว้แล้ว” (โยชูวา 14:10–12 TH1971) บรรดาผู้นำเผ่ายูดาห์เห็นด้วยกับคำขอนี้ คาเลบเองเป็นตัวแทนของเผ่าในการแบ่งปันแผ่นดิน แต่ท่านเลือกให้ผู้นำเหล่านี้มีส่วนร่วมในการนำเสนอคำร้องขอของตน เพื่อไม่ให้มีคนเข้าใจผิดว่าท่านใช้อำนาจเพื่อประโยชน์ส่วนตัว {PP 512.1}

## {PP 512.2}

คำขอของคาเลบได้รับการอนุมัติทันที ไม่มีใครที่เหมาะสมไปกว่าท่านในการพิชิตป้อมปราการของมนุษย์ยักษ์แห่งนี้ “แล้วโยชูวาก็อวยพรแก่ท่านและยกเมืองเฮโบรนให้คาเลบบุตรชายเยฟุนเนห์เป็นมรดก…เพราะว่าท่านติดตามพระเยโฮวาห์พระเจ้าของอิสราเอลอย่างสุดใจ” (โยชูวา 14:13–14 THSV) ความเชื่อของคาเลบในตอนนี้ไม่ต่างกับตอนที่ท่านให้การขัดแย้งกับรายงานในแง่ร้ายของผู้สอดแนมคนอื่น ท่านเชื่อในพระสัญญาของพระเจ้าว่าพระองค์จะให้ประชากรของพระองค์ครอบครองแผ่นดินคานาอัน และในเรื่องนี้ท่านได้ติดตามพระเจ้าอย่างสุดใจ ท่านอดทนร่วมกับประชาชนตลอดการพเนจรอันยาวนานในถิ่นทุรกันดาร และร่วมในความผิดหวังและในภาระของพวกที่กระทำผิด กระนั้นท่านไม่ได้ปริปากบ่น แต่กลับยกย่องพระเมตตาของพระเจ้าที่ไว้ชีวิตของท่านในถิ่นทุรกันดารขณะที่พี่น้องถูกตัดออกให้พินาศ พระองค์ทรงคุ้มครองท่านไว้ท่ามกลางความยากลำบาก ภัยอันตราย และโรคระบาดต่างๆ ตลอดการพเนจรในทะเลทราย และตลอดหลายปีแห่งศึกสงครามหลังจากเข้าสู่แผ่นดินคานาอัน บัดนี้ท่านอายุกว่า 80 ปีแล้ว แต่กำลังของท่านยังไม่ถดถอย ท่านไม่ได้ขอส่วนแบ่งจากดินแดนที่พิชิตแล้ว แต่ขอสถานที่ซึ่งผู้สอดแนมคนอื่นคิดว่าเป็นไปไม่ได้เลยที่จะเข้ายึดครอง ท่านจะพึ่งพาความช่วยเหลือจากพระเจ้าเพื่อสู้เอาป้อมปราการนี้จากมนุษย์ร่างยักษ์ที่กำลังของพวกเขาเคยทำให้ความเชื่อของคนอิสราเอลสั่นคลอน ไม่ใช่ความปรารถนาเกียรติยศหรือความยิ่งใหญ่ที่จูงใจคาเลบให้ขอส่วนแบ่งเช่นนี้ นักรบชราผู้กล้าหาญต้องการเป็นแบบอย่างใน(แบบ/ลักษณะ)ที่จะถวายเกียรติแด่พระเจ้า และเป็นกำลังใจให้คนอิสราเอลเผ่าต่างๆ ให้พิชิตแผ่นดินที่บรรพบุรุษของพวกเขาคิดว่าพิชิตไม่ได้ {PP 512.2}

## {PP 513.1}

คาเลบได้รับมรดกที่เฝ้ารอมาตลอด 40 ปี โดยวางใจว่าพระเจ้าจะทรงสถิตอยู่กับท่าน ท่านจึง “ขับไล่บุตรทั้งสามของอานาคออกจากที่นั่น” (โยชูวา 15:14 THSV) เมื่อได้รับกรรมสิทธิ์สำหรับตนเองและครอบครัวแล้ว ความกระตือรือร้นของคาเลบก็ไม่ได้ลดน้อยถอยลง ท่านไม่ได้ใช้ชีวิตอย่างสะดวกสบายในกรรมสิทธิ์ของตน แต่ได้ต่อสู้ต่อไปในการพิชิตดินแดนเพิ่มเติมเพื่อประโยชน์ของชาติและเพื่อถวายเกียรติแด่พระเจ้า {PP 513.1}

## {PP 513.2}

คนขลาดกลัวและพวกกบฏได้พินาศไปในถิ่นทุรกันดาร แต่ผู้สอดแนมที่ชอบธรรมได้กินผลองุ่นแห่งเอชโคล์ ทุกคนได้รับตามความเชื่อของตน คนที่ไม่เชื่อก็ได้รับสิ่งที่สมกับความกลัวของเขา ถึงแม้พระเจ้าทรงสัญญาไว้ว่าจะให้แผ่นดินแก่พวกเขา แต่ผู้สอดแนมที่ไม่เชื่อก็ยืนยันว่าเป็นไปไม่ได้ที่จะได้รับแผ่นดินคานาอันเป็นมรดก และพวกเขาก็ไม่ได้รับตามนั้น ส่วนผู้ที่ไว้วางใจในพระเจ้าและไม่ได้มองที่อุปสรรคแต่มองที่ฤทธิ์อำนาจขององค์ผู้ทรงมหิทธิฤทธิ์ได้เข้าสู่แผ่นดินอันอุดมสมบูรณ์นั้น เพราะความเชื่อนี้เองวิสุทธิชนโบราณจึง “พิชิตอาณาจักรต่างๆ…ได้พ้นจากคมดาบ ได้เปลี่ยนจากคนอ่อนแอมาเป็นคนเข้มแข็ง มีกำลังมากในการสงคราม ได้ตีกองทัพของประเทศอื่นๆ แตกพ่ายไป” (ฮีบรู 11:33–34 THSV) “ความเชื่อของเรานี่แหละคือชัยชนะที่พิชิตโลก” (1 ยอห์น 5:4 TNCV) {PP 513.2}

## {PP 513.3}

มีการเรียกร้องอีกประการหนึ่งเกี่ยวกับการแบ่งแผ่นดินที่แสดงถึงจิตใจที่แตกต่างจากคาเลบอย่างสิ้นเชิง นั่นคือคำขอของลูกหลานโยเซฟ เผ่าเอฟราอิมและครึ่งเผ่าของมนัสเสห์ เนื่องจาก 2 เผ่านี้มีจำนวนประชากรมากกว่าเผ่าอื่นๆ จึงเรียกร้องขอดินแดนเพิ่มเป็น 2 ส่วน พื้นที่ที่พวกเขาจับฉลากได้เป็นส่วนที่ดีที่สุดในแผ่นดิน รวมถึงที่ราบชาโรนอันอุดมสมบูรณ์ แต่เมืองสำคัญหลายเมืองในหุบเขายังอยู่ในมือของชาวคานาอัน ลูกหลานโยเซฟหวั่นใจต่อความยากลำบากและอันตรายในการแย่งชิงกรรมสิทธิ์ของตน จึงต้องการส่วนแบ่งเพิ่มจากดินแดนที่พิชิตได้แล้ว เผ่าเอฟราอิมเป็นหนึ่งในเผ่าที่ใหญ่ที่สุดในอิสราเอล และเป็นเผ่าของโยชูวา ชาวเอฟราอิมจึงคิดว่าตนสมควรได้รับการพิจารณาเป็นพิเศษ พวกเขากล่าวว่า “ทำไมท่านจึงแบ่งให้เราได้เพียงส่วนเดียวเป็นมรดก ทั้งๆ ที่ข้าพเจ้าเป็นชนชาติใหญ่” (โยชูวา 17:14 THSV) แต่โยชูวายึดความยุติธรรมไว้อย่างเคร่งครัดจึงไม่ยอมผ่อนปรนแต่อย่างใด {PP 513.3}

## {PP 513.4}

ท่านตอบว่า “ถ้าเจ้ามีคนมากมาย และถ้าแดนเทือกเขาของคนเอฟราอิมเป็นที่แคบไปสำหรับเจ้า พวกเจ้าจงเข้าไปในป่าแผ้วถางเอาเอง ที่ในแผ่นดินของคนเปริสซีและพวกมนุษย์ยักษ์” (โยชูวา 17:15 TNCV) {PP 513.4}

## {PP 514.1}

คำตอบของพวกเขาแสดงให้เห็นถึงสาเหตุที่แท้จริงของการประท้วงในครั้งนี้ คือการขาดความเชื่อและความกล้าหาญที่จะขับไล่ชาวคานาอันออกจากแผ่นดิน “แดนเทือกเขานี้ไม่พอสำหรับพวกเรา บรรดาคนคานาอันซึ่งอยู่ในบริเวณหุบเขามีรถรบทำด้วยเหล็ก” (โยชูวา 17:16 TNCV) {PP 514.1}

## {PP 514.2}

พระเจ้าทรงสัญญาที่จะช่วยคนอิสราเอลด้วยฤทธิ์อำนาจของพระองค์ หากชาวเอฟราอิมมีความกล้าหาญและความเชื่อเหมือนกับคาเลบ ไม่มีศัตรูใดๆ จะยืนหยัดต่อต้านพวกเขาได้ โยชูวาตอบความปรารถนาที่จะหลีกเลี่ยงความยากลำบากและอันตรายของพวกเขาอย่างหนักแน่นว่า “ท่านเป็นพวกที่มีคนมากและมีกำลังมหาศาล…แม้ว่าคนคานาอันจะมีรถรบทำด้วยเหล็ก และเป็นคนเข้มแข็ง ท่านก็จะขับไล่เขาออกไปได้” (โยชูวา 17:17–18 THSV) ด้วยเหตุนี้ข้อแก้ตัวของชาวเอฟราอิมจึงย้อนกลับมาโต้แย้งพวกเขาเสียเอง ในเมื่อพวกเขาอ้างว่าตนเป็นชนเผ่าใหญ่ ก็ควรสามารถหาทางออกให้กับตัวเองได้เช่นเดียวกับพี่น้องเผ่าอื่นๆ พวกเขาไม่จำเป็นต้องกลัวรถรบเหล็กในเมื่อมีความช่วยเหลือจากพระเจ้า {PP 514.2}

## {PP 514.3}

ก่อนหน้านี้ กิลกาลเป็นศูนย์บัญชาการของชาติและเป็นที่ตั้งของพลับพลา แต่บัดนี้พลับพลาจะถูกย้ายไปยังสถานที่ที่ถูกเลือกไว้ให้เป็นที่ตั้งถาวร นั่นคือเมืองชิโลห์ เมืองเล็กๆ ในส่วนแบ่งของเผ่าเอฟราอิม อยู่ใกล้ศูนย์กลางของแผ่นดินและเข้าถึงได้ง่ายสำหรับทุกเผ่า ที่นี่มีพื้นที่ส่วนหนึ่งที่ถูกปราบปรามอย่างทั่วถึงแล้ว ฉะนั้นผู้ที่มานมัสการจะไม่ถูกรบกวน “ชุมนุมชนอิสราเอลทั้งหมดได้มาประชุมกันที่ชิโลห์ และตั้งเต็นท์นัดพบขึ้นที่นั่น” (โยชูวา 18:1 THSV) เผ่าต่างๆ ที่ยังตั้งค่ายอยู่ที่กิลกาลเมื่อพลับพลาถูกย้ายออกก็โยกย้ามตามไปตั้งค่ายใกล้เมืองชิโลห์ เผ่าเหล่านี้พักอยู่ที่นั่นจนกระทั่งพวกเขาแยกย้ายไปยังกรรมสิทธิ์ของตน {PP 514.3}

## {PP 514.4}

หีบพันธสัญญายังคงตั้งอยู่ที่ชิโลห์เป็นเวลา 300 ปี จนกระทั่งความบาปของวงศ์วานเอลีเป็นเหตุให้มันตกไปอยู่ในมือของชาวฟีลิสเตีย และเมืองชิโลห์ก็ถูกทำลาย หีบพันธสัญญาไม่เคยถูกนำกลับมาที่พลับพลาในเมืองชิโลห์อีกเลย แต่ในที่สุดพิธิกรรมทั้งหลายของพลับพลาถูกโอนไปยังพระวิหารที่เยรูซาเล็ม เมืองชิโลห์จึงหมดความสำคัญ บัดนี้เหลือแต่ซากปรักหักพังอันเป็นร่องรอยของสถานที่ตั้งของเมือง หลายปีต่อมา พระเจ้าทรงยกตัวอย่างการทำลายเมืองชิโลห์เพื่อเตือนชาวกรุงเยรูเซเล็มโดยตรัสผ่านผู้เผยพระวจนะเยเรมีย์ว่า “จงไปยังสถานที่ของเราซึ่งเคยอยู่ในเมืองชิโลห์ ซึ่งตอนแรกได้ทำให้ชื่อของเราอยู่ที่นั่น จงดูว่าเพราะความชั่วร้ายของอิสราเอลประชากรของเรา เราได้ทำอะไรต่อสถานที่นั้น…ดังนั้นเราจะทำต่อนิเวศนี้ซึ่งเราเรียกตามชื่อของเรา และซึ่งพวกเจ้าได้วางใจนั้น และทำต่อสถานที่ซึ่งเราได้ยกให้แก่เจ้าและแก่บรรพบุรุษของเจ้าเหมือนเราได้ทำต่อชิโลห์” (เยเรมีย์ 7:12–14 THSV) {PP 514.4}

## {PP 515.1}(Edit to here)

"เมื่อได้แบ่งดินแดนส่วนต่างๆ ของแผ่นดินนั้นเป็นมรดกเสร็จสิ้นแล้ว" และทุกเผ่าได้รับส่วนแบ่งเป็นที่เรียบร้อย โยชูวาจึงขอส่วนแบ่งของตน พระเจ้าเคยสัญญาเป็นพิเศษกับโยชูวาเหมือนที่ได้ทรงสัญญากับคาเลบว่าจะได้รับมรดก ท่านไม่ได้ขออาณาเขตกว้าง แต่ขอเมืองเดียวเท่านั่น "พวกเขาก็ได้ยกเมืองที่ท่านขอไว้ให้แก่ท่าน…ท่านก็สร้างเมืองนั้นเสียใหม่และเข้าอยู่ที่นั่น" ชื่อเมืองนั้นคือ ทิมนาทเสราห์ แปลว่า "ส่วนที่เหลือ" เป็นพยานตลอดไปถึงคุณธรรมอันดีงามและความไม่เห็นแก่ตัวของผู้พิชิตท่านนี้ เพราะแทนที่ท่านจะขอส่วนแบ่งจากสงครามเป็นคนแรกกลับรอให้คนที่ต่ำต้อยที่สุดในประชากรของท่านได้รับส่วนแบ่งก่อน {PP 515.1}

## {PP 515.2}

ในท่ามกลางเมืองทั้งหลายที่กำหนดให้แก่คนเลวีมีหกเมืองที่ได้รับแต่งตั้งให้เป็นเมืองลี้ภัย เพื่อให้คนที่ฆ่าคนอื่นใช้เป็นที่ลี้ภัย มีสามเมืองอยู่คนละฟากของแม่น้ำจอร์แดน โมเสสได้กำหนดเมืองเหล่านี้โดยสั่งว่า "เพื่อให้ผู้ที่ฆ่าคนโดยไม่เจตนาหลบหนีไปอยู่ที่นั่นได้ ให้เมืองเหล่านั้นเป็นเมืองลี้ภัยจากผู้แก้แค้นสำหรับพวกเจ้า เพื่อไม่ให้ผู้ฆ่าคนต้องตายก่อนที่เขาจะยืนต่อหน้าชุมนุมชนและรับการพิพากษา" (กันดารวิถี 35:11–12) เนื่องจากธรรมเนียมโบราณที่ให้ญาติสนิทหรือทายาทของผู้ตายเป็นผู้ลงโทษผู้ที่ฆ่านั้น ข้อกำหนดนี้จึงมีความจำเป็นเพื่อเปิดทางความเมตตา ในกรณีถ้าเป็นความผิดชัดเจนก็ไม่ต้องรอให้มีการพิพากษา ผู้แก้แค้นสามารถไล่ตามฆาตกรและฆ่าเขาเสียที่ไหนก็ได้ที่พบเห็น พระเจ้าไม่ได้เห็นควรที่จะให้มีการยกเลิกธรรมเนียมนี้ในเวลานั้น แต่พระองค์ให้ข้อกำหนดเพื่อรับรองความปลอดภัยของคนที่ปลิดชีวิตผู้อื่นโดยไม่เจตนา {PP 515.2}

## {PP 515.3}

เมืองลี้ภัยถูกตั้งให้กระจายห่างจากกัน โดยไม่ว่าจะอยู่ที่ไหนในแผ่นดินก็สามารถเดินทางไปเมืองลี้ภัยในเวลาไม่เกินครึ่งวัน หนทางที่ไปเมืองลี้ภัยจะต้องรักษาไว้ให้อยู่ในสภาพที่ดี และตลอดทางต้องมีป้ายเขียนคำว่า "ลี้ภัย" ไว้ชัดเจนด้วยตัวบรรจงเพื่อผู้ที่หนีนั้นจะได้ไม่ชักช้า ทุกคนไม่ว่าเป็นชาวฮีบรู คนต่างด้าว หรือแขกเมืองล้วนแต่สามารถอ้างข้อกำหนดนี้ได้ แต่ถึงแม้คนที่ไร้ความผิดไม่ควรถูกฆ่าโดยไร้ความยั้งคิด แต่ในขณะเดียวกันคนผิดจะไม่พ้นโทษ เรื่องของผู้ลี้ภัยจะได้รับการพิจารณาโดยเจ้าหน้าที่อย่างเหมาะสม และทางเดียวที่จะปลอดภัยในเมืองลี้ภัยได้ก็ต่อเมื่อพิสูจน์ได้ว่าเขาไม่มีเจตนาในการฆ่า ส่วนคนที่มีความผิดก็ถูกมอบไว้ในมือของผู้แก้แค้น ฝ่ายผู้ที่ได้รับสิทธิ์ให้ลี้ภัยจะรับการคุ้มครองโดยมีเงื่อนไขว่าต้องอยู่ภายในเมืองลี้ภัยเท่านั้น ถ้าใครเดินออกไปนอกเขตเมืองที่กำหนดไว้ผู้ล้างแค้นพบเข้า ก็จะจบชีวิตลงเพราะไม่เอาใจใส่ต่อเงื่อนไขที่พระองค์ทรงบัญชาไว้ แต่เมื่อมหาปุโรหิตเสียชีวิต ทุกคนที่ลี้ภัยในเมืองดังกล่าวสามารถกลับไปยังกรรมสิทธิ์ของตนอย่างอิสระ {PP 515.3}

## {PP 516.1}

ในการพิจารณาคดีของฆาตกรผู้ถูกฟ้องจะไม่ถูกตัดสินลงโทษเพราะพยานคนเดียว ถึงแม้พยานแวดล้อมกรณีชี้ไปทางผิดก็ตาม องค์พระผู้เป็นเจ้าตรัสสั่งไว้ว่า "ใครก็ตามที่ฆ่าคน ก็ให้ฆาตกรนั้นถูกประหารชีวิตตามปากคำของพยาน แต่อย่าประหารใครด้วยพยานเพียงปากเดียว" (กันดารวิถี 35:30) พระคริสต์ทรงสั่งเช่นนี้กับโมเสสเพื่อเป็นข้อบังคับในอิสราเอล และเมื่อพระองค์ประทับอยู่ในโลกพระองค์ทรงสอนสาวกของพระองค์ว่าควรปฏิบัติอย่างไรต่อผู้กระทำผิด พระอาจารย์ผู้ประเสริฐทรงย้ำบทเรียนที่พยานปากเดียวไม่พอที่จะตัดสินความถูกผิด ไม่ให้ยึดความคิดเห็นของคนเดียวเพื่อยุติข้อพิพาท ในเรื่องเช่นนี้ต้องมีสองสามคนเห็นด้วย ให้รับผิดชอบด้วยกัน "เพื่อทุกคำได้รับการยืนยันด้วยปากของสองสามคน" (มัทธิว 18:16) {PP 516.1}

## {PP 516.2}

ถ้าปรากฏว่าผู้ที่ถูกฟ้องฐานฆ่าคนอื่นมีความผิดจริง จะไม่สามารถไถ่ชีวิตเขาได้ "ใครทำให้มนุษย์โลหิตไหล มนุษย์จะทำให้โลหิตผู้นั้นไหลเหมือนกัน" (ปฐมกาล 9:6) "ห้ามเจ้ารับค่าไถ่ชีวิตของผู้ฆ่าคนที่มีความผิดถึงตาย เพราะเขาต้องตายแน่นอน" พระเจ้าตรัสสั่งว่า "ให้ดึงตัวเขาไปจากแท่นบูชาของเรา เพื่อลงโทษให้ถึงตาย" "เพราะโลหิตทำให้แผ่นดินเป็นมลทิน และไม่มีอะไรที่จะชำระแผ่นดินให้หมดมลทินจากโลหิตที่หลั่งลงบนนั้น นอกจากโลหิตของผู้นั้นที่ทำให้โลหิตหลั่งลง" (กันดารวิถี 35:31, 33; อพยพ 21:14) เพื่อความปลอดภัยและความบริสุทธิ์ของชาติจะต้องลงโทษบาปแห่งการฆ่าคนให้หนัก พระเจ้าเท่านั้นที่ให้ชีวิตคน ฉะนั้นจะต้องป้องกันชีวิตคนให้ถึงที่สุด {PP 516.2}

## {PP 516.3}

เมืองลี้ภัยที่พระเจ้ากำหนดให้คนของพระองค์ในสมัยโบราณเป็นสัญลักษณ์ถึงการเข้าไปลี้ภัยในพระคริสต์ พระผู้ช่วยให้รอดผู้ทรงพระเมตตาองค์เดียวกันนี้ทรงเตรียมที่ลี้ภัยให้แก่ผู้ที่ละเมิดพระบัญญัติของพระเจ้าเพื่อให้พ้นจากความตายครั้งที่สองโดยการสละพระโลหิตของพระองค์เอง สำหรับผู้ที่เข้าเฝ้าพระองค์เพื่อขอการอภัยโทษ จะไม่มีอำนาจใดเลยที่จะช่วงชิงเขาออกจากพระหัตถ์ของพระองค์ "เพราะฉะนั้นไม่มีการลงโทษคนที่อยู่ในพระเยซูคริสต์" "ใครจะเป็นผู้ลงโทษอีก พระเยซูคริสต์หรือ ผู้สิ้นพระชนม์แล้ว และยิ่งกว่านั้นอีก พระเจ้าทรงให้พระองค์เป็นขึ้นมาจากความตาย พระองค์สถิต ณ เบื้องขวาพระหัตถ์ของพระเจ้า และทรงอธิษฐานขอเพื่อเราด้วย" เพื่อว่า "เราผู้ที่หนีไปยึดความหวังซึ่งมีอยู่ตรงหน้า จะได้รับการชูใจอย่างมากมาย" (โรม 8:1, 34; ฮีบรู 6:18) {PP 516.3}

## {PP 517.1}

คนที่หนีไปเมืองลี้ภัยจะต้องไม่ชักช้า ครอบครัวและการงานต้องถูกทิ้งไว้ข้างหลัง ไม่มีเวลาร่ำลาคนที่ตนรับ ชีวิตตกสู่อันตราย และเรื่องอื่นๆ ต้องสละไว้เพื่อมุ่งไปสู่เป้าหมายเดียว คือไปถึงที่ปลอดภัยให้ได้ ต้องไม่คำนึงถึงความเหน็ดเหนื่อยหรือความยากลำบาก เม่กล้าชักช้าจนกว่าจะได้เข้าไปอยู่ภายในกำแพงเมืองลี้ภัย {PP 517.1}

## {PP 517.2}

คนบาปเสี่ยงต่อความตายนิรันดร์ตราบใดที่ยังไม่ได้เข้าลี้ภัยในพระคริสต์ ในสมัยนั้นถ้าผู้ลี้ภัยเดินเอี่อยเฉื่อยด้วยความประมาทอยู่เขาอาจจะพลาดโอกาสเดียวที่จะรอดชีวิตก็เป็นได้ และในสมัยนี้ก็เราเช่นกัน การชักช้าและการเพิกเฉยอาจนำความพินาศมาสู่มนุษย์ ศัตรูที่ร้ายกาจคือซาตานกำลังสะกดรอยไล่ตามผู้ละเมิดพระบัญญัติอันบริสุทธิ์ของพระเจ้าทุกคน ใครก็ตามที่ไม่รู้เย็นรู้ร้อนว่าตนตกอยู่ในอันตราย และไม่แสวงหาที่ลี้ภัยที่ถาวรนิรันดร์อย่างกระตือรือร้น ก็จะตกเป็นเหยื่อของซาตานจอมทำลาย {PP 517.2}

## {PP 517.3}

นักโทษที่เดินออกนอกเมืองลี้ภัยจะถูกปล่อยให้ตกอยู่ในมือของผู้ล้างแค้น พระเจ้าจึงสอนให้คนอิสราเอลปฏิบัติตามวิธีการที่พระองค์ทรงกำหนดไว้ด้วยพระปัญญาของพระองค์เพื่อความปลอดภัยของพวกเขา ในทำนองเดียวกัน การที่คนบาปเชื่อว่าพระคริสต์ทรงให้อภัยความบาปนั้นไม่พอ แต่เขาต้องติดสนิทอยู่กับพระองค์ด้วยความเชื่อและการประพฤติตาม "เพราะถ้าเรายังจงใจทำบาปอยู่เรื่อยๆ หลังจากได้รับความรู้เรื่องความจริงแล้ว ก็จะไม่มีเครื่องบูชาลบบาปเหลืออยู่เลย แต่จะมีความหวาดกลัวในการรอคอยการพิพากษา และไฟอันร้ายแรง ซึ่งจะเผาผลาญบรรดาศัตรู" (ฮีบรู 10:26–17) {PP 517.3}

## {PP 517.4}

สองเผ่าของคนอิสราเอลคือ เผ่ากาดกับเผ่ารูเบน รวมกับเผ่ามนัสเสห์ครึ่งเผ่าได้รับมรดกก่อนที่จะข้ามแม่น้ำจอร์แดน สำหรับชาวเลี้ยงแพะแกะทุ่งหญ้าที่กว้างไกลและป่าไม้ที่อุดมสมบูรณ์แห่งกิเลอาดกับบาชานมีที่ให้เลี้ยงฝูงสัตว์มากกว่าที่จะมีในแผ่นดินคานาอันโดยตรงเสียอีก สองเผ่าครึ่งนี้จึง(สัญญา/ปฏิญาณ)ที่จะส่งกำลังทหารจากเผ่าของตนในอัตราส่วนที่เหมาะสมและร่วมสู้รบจนกว่าพี่น้องที่อยู่ฟากโน้นของแม่น้ำจอร์แดนจะได้รับมรดก (และแล้ว/มาถึงบัดนี้/แล้ว)พวกเขาได้ทำหน้าที่นี้ให้(แล้ว)เสร็จด้วยความซื่อสัตย์ มีคนอิสราเอลสิบเผ่าได้เข้าไปในแผ่นดินคานาอัน มี 40,000 คนจาก "คนรูเบน คนกาด และคนมนัสเสห์ครึ่งเผ่า…ได้ข้ามไปเฉพาะพระพักตร์พระยาห์เวห์เพื่อไปทำศึกถึงที่ราบเมืองเยรีโค" (โยชูวา 4:12–13) พวกเขาต่อสู้เคียงบ่าเคียงไหล่กับพี่น้อง ถึงเวลาแล้วที่พวกเขาจะกลับไปอยู่ที่กรรมสิทธิ์ของตน ในเมื่อร่วมทุกข์กับพี่น้องในการต่อสู้ พวกเขาก็มีส่วนร่วมในการแบ่งของที่ริบมา ฉะนั้นพวกเขาจึงกลับบ้าน "พร้อมกับทรัพย์สมบัติมั่งคั่ง และผูงปศุสัตว์มากมาย มีเงิน ทองคำ ทองสัมฤทธิ์และเหล็ก และเสื้อผ้าเป็นอันมาก" ทั้งนี้ก็ต้องแบ่งปันกับคนทั้งหลายที่อยู่เบื้องหลังดูแลครอบครัวและฝูงสัตว์ของทหาร {PP 517.4}

## {PP 518.1}

ถึงตอนนี้ชาวอิสราเอลเผ่าต่างๆ จะโยกย้ายไปอยู่ห่างไกลจากพลับพลาของพระเจ้า โยชูวามองพวกเขาเดินทางจากไปด้วยความกังวล เพราะรู้ว่ามีการทดลองหนักๆ รออยู่ข้างหน้า ที่ผ่านมาพวกเขาถูกปิดกั้นจากเผ่าอื่นๆ และใช้ชีวิตพเนจรในทะเลทราย บัดนี้คงเป็นการง่ายที่จะถลำไถลไปตามวัฒนธรรมของชนชาติทั้งหลายที่อยู่เขตแดนของพวกเขา {PP 518.1}

## {PP 518.2}

ในขณะที่โยชูวากับผู้นำอื่นๆ คิดกังวลอยู่นั้น ก็ได้รับข่าวแปลกๆ ใกล้ๆ กับจุดที่คนอิสราเอลข้ามแม่น้ำจอร์แดน สองเผ่าครึ่งที่อยู่ฟากโน้นของแม่น้ำได้สร้างแทนบูชาใหญ่ตามแบบแท่นบูชาที่ชิโลห์ ธรรมบัญญัติของพระเจ้าห้ามมีการตั้งระบบนมัสการนอกจากการนมัสการที่พลับพลา ใครฝ่าฝืนมีโทษประหาร ถ้าแทนบูชานี้ถูกสร้างมาเพื่อใช้ในการนมัสการและถูกปล่อยทิ้งไว้อย่างนั้น ก็จะเป็นเหตุชักนำคนออกจากความเชื่อที่แท้จริง {PP 518.2}

## {PP 518.3}

ตัวแทนประชาชนรวมตัวกันที่ชิโลห์ด้วยอารมณ์เดือดดาล ขอรีบทำสงครามเพื่อต่อสู้พวกที่ฝ่าฝืน แต่มีบางคนที่คิดรอบคอบเสนอให้มีการส่งคณะผู้แทนไปสอบถามสองเผ่าครึ่ง เพื่อให้อธิบายในสิ่งที่พวกเขาทำ จึงมีการเลือกผู้นำเผ่าละคนจากทั้งสิบเผ่า มี ฟีเนหัสเป็นผู้นำ ซึ่งฟีเนหัสเคยแสดงถึงความกระตือรือร้นครั้นคนอิสราเอลทำบาปที่เปโอร์ {PP 518.3}

## {PP 518.4}

คนสองเผ่าครึ่งมีความผิดที่ลงมือทำในเรื่องที่น่าสงสัยโดยไม่มีการอธิบาย ส่วนคณะผู้แทนสรุปไปก่อนว่า พี่น้องพวกนั้นอย่างไรก็ต้องผิดจึงขึ้นต้นด้วยการประณามอย่าง(เผ็ดร้อน/ดุดัน/) หาว่า พวกเขาได้กบฏต่อพระเจ้า ทำไมไม่จดจำเหตุการณ์ครั้งที่พระเจ้าลงโทษคนอิสราเอลเมื่อ นมัสการพระบาอัลแห่งเปโอร์ ฟีเนหัสผูดแทนคนอิสราเอลทั้งหมดว่า ถ้าพงษ์พันธ์กาดและรูเบนไม่ยอมอยู่ในแผ่นดินที่ไม่มีแทนบูชาให้ข้ามแม่น้ำไปรับมรดกกับพี่น้อง ทุกคนพร้อมต้อนรับและจะได้รับสิทธิ์เท่ากับคนอื่น {PP 518.4}

## {PP 519.1}

พวกเขาตอบว่า แท่นที่สร้างขึ้นมานี้ ไม่ใช่สำหรับการถวายบูชา แต่เป็นเครื่องเตือนใจ เพื่อไม่ให้ลืมว่า ถึงแม้มีแม่น้ำกั้นอยู่ แต่พวกเขามีความเชื่อเดียวกันกับพี่น้องที่อยู่ในแผ่นดินคานาอัน พวกเขากลัวว่าหลายปีข้างหน้าลูกหลานของเขาอาจจะถูกกีดกันจากพลับพลาและถูกนับว่าไม่มีส่วนในอิสราเอล ถ้าเป็นอย่างนั้น แทนนี้จะเป็นพยานว่าผู้ที่สร้างมันก็นับถือพระเจ้าผู้ทรงพระชนม์เช่นกัน {PP 519.1}

## {PP 519.2}

คณะผู้แทนรับฟังคำอธิบายด้วยความ(ยินดี) แล้วก็นำคำตอบกลับไปหาผู้ที่ใช้พวกเขา(มา)ในทันที เรื่องจะทำสงครามก็ถูกเลิกคิดเสีย ประชาชนจึงร่วมกันสรรเสริญพระเจ้าด้วยความ(ยินดี) {PP 519.2}

## {PP 519.3}

พงษ์พันธ์กาดและรูเบนจึงจารึกถ้อยคำบนแท่นนั้นเพื่อแจ้งถึงจุดประสงค์ในการสร้าง พร้อมกับกล่าวว่า "แท่นนั้นเป็นพยานในระหว่างเราว่า พระยาห์เวห์ทรงเป็นพระเจ้า" โดยวิธีนี้พวกเขาจึงพยายามกีดกั้นไม่ให้ใครเข้าใจผิด หรือถูกทดลองในเรื่องนี้ได้ {PP 519.3}

## {PP 519.4}

บ่อยครั้ง(ปัญหาใหญ่)เกิดจากการเข้าใจผิดในเรื่องง่ายๆ แม้กับคนที่เจตนาดี ยิ่งถ้าไม่สุภาพหรือมีความผ่อนหนักผ่อนเบาต่อกันแล้ว ก็ยิ่งอาจส่งผลที่ร้ายแรง จนถึงคร่าชีวิตก็เป็นได้ คนจากสิบเผ่าจะเรื่องของอาคานได้ว่าพระเจ้าทรงตำหนิพวกเขาที่ไม่ได้ค้นหาความบาปที่อยู่ท่ามกลางพวกเขาด้วยความเอาใจใส่ มาคราวนี้พวกเขาตั้งใจลงมือทันที่อย่างกระตือรือร้น แต่เมื่อเขาพยายามหลีกเลี่ยงความผิด(ด้าน/ฝั่ง)หนึ่งก็กลับทำผิดในเรื่องที่ตรงกันข้าม แทนที่จะสอบถามข้อเท็จจริงด้วยความสุภาพ พวกเขาไปหาพี่น้องด้วยการประณามและการใช้ถ้อยคำที่ดุดัน ถ้าคนเผ่ากาดกับเผ่ารูเบนได้ตอนในทำนองเดียวกันก็คงเกิดสงครามเป็นแน่ จริงอยู่เราต้องหลีกเลี่ยงที่จะจัดการกับความบาป(อย่างหลวมๆ /ด้วยความหย่อนหย่าน) เรื่องนี้สำคัญ แต่ในขณะเดียวกันเราต้องหลีกเลี่ยงที่จะตัดสินคนอื่นอย่างดุดันและสงสัยคนอื่นโดยใช่เหตุ (เรื่องนี้ก็สำคัญไม่ต่างกับเรื่องแรก) {PP 519.4}

## {PP 519.5}

บางคนรู้สึกอ่อนไหวเมื่อมีใครตำหนิเขา แม้ว่าการตำหนินั้น(ไม่หนักเลย/เบา) ในขณะที่เขากลับ(กระโจน/โถม/พุ่ง)เข้าใส่คนที่ตนคิดว่าผิด ไม่มีใครที่ยืนหยัดอยู่ในความผิดจะถูกเรียกกลับมาด้วยการดุด่าหรือการประณามติเตียน แต่เป็นเหตุให้หลายคนยิ่งขยับห่างออกไปเหินห่างความจริง และยิ่งทำให้ใจแข็งกระด้าง ส่วนคุณความดี ความสุภาพ และการผ่อนหนักผ่อนเบาอาจช่วยคนที่หลงผิดให้ได้รับความรอด และทำให้บาปมากมายได้รับการอภัย {PP 519.5}

## {PP 520.1}

เราควรเรียนแบบสติปัญญาของคนเผ่ารูเบนกับพรรคพวก ในขณะที่เขาพยายามสงเสริม(สัจธรรม/ความเชื่อที่แท้จริง/คำสอนที่แท้จริง) มีคนเข้าใจพวกเขาผิดและประณามอย่างรุนแรง แต่พวกเขาไม่มีความคับแค้นใจแต่อย่างใด หากแต่ฟังข้อกล่าวหาของพี่น้องอย่างสุภาพและด้วยขันตีก่อนที่จะชี้แจง แล้วพวกเขาจึงอธิบายเหตุผลและแสดงให้เห็นว่าพวกตน(ปราศจาก/ไม่มี/ไร้)ความผิด ฉะนั้นปัญหาที่ดูเหมือนจะร้ายแรงก็จบลงอย่างสันติ {PP 520.1}

## {PP 520.2}

แม้จะถูกกล่าวหา(อย่างเป็นเท็จ/ด้วยความเท็จ/ใส่ร้าย) แต่จะไม่เสียหายถ้าคนที่ไร้ความผิดจะอยู่อย่างสงบและคิดถึงหัวอกคนอื่น พระเจ้าทรงรู้ดีในสิ่งที่(มนุษย์/คนอื่น)เข้าใจผิดและบิดเบื่อน พระองค์จะทรงแก้ตางให้แก่ผู้ที่ไว้วางใจในพระองค์อย่างแน่นอน เหมือนที่พระองค์ทรงค้นหาความผิดของอาคาน ผู้ที่มีพระวิญญาณของพระคริสต์จะมีความรักซึ่งอดทนนานและมีใจปรานี {PP 520.2}

## {PP 520.3}

พระเจ้าทรงมีพระประสงค์ให้คนของพระองค์เป็นน้ำหนึ่งใจเดียวกันและรักกันฉันพี่น้อง พระคริสต์ทรงอธิษฐานก่อนที่จะถูกตรึงไว้ที่ไม้กางเขนให้สาวกของพระองค์เป็นหนึ่งเดียวกัน เหมือนที่พระองค์กับพระบิดาทรงเป็นหนึ่งเดียวกัน เพื่อชาวโลกจะเชื่อว่าพระเจ้าทรงใช้พระองค์มา คำอธิษฐานที่ซาบซึ้งและ wonderful ที่สุดนี้ได้ครอบคลุมคนของพระองค์ตลอดมาจนถึงสมัยของเรา เพราะพระเยซูทรงอธิษฐานว่า "ข้าพระองค์ไม่ได้อธิษฐานเพื่อคนเหล่านี้พวกเดียว แต่เพื่อทุกคนที่วางใจในข้าพระองค์ เพราะถ้อยคำของพวกเขา" (ยอห์น 17:20) เราไม่ควรเสียหลักความจริงแม้แต่น้อย แต่ในขณะเดียวกันเราควรมุ่งหวังให้มีความเป็นน้ำหนึ่งใจเดียวกันเช่นนี้ เพราะเป็นหลักฐานยืนยันว่าเราเป็นสาวกของพระองค์ พระเยซูตรัสว่า "ถ้าท่านรักกันและกัน ดังนี้แหละทุกคนก็จะรู้ว่าท่านเป็นสาวกของเรา" (ยอห์น 13:35) ส่วนอัครสาวกเปโตร(ก็/ได้//)กำชับคริสตจักรว่า "ท่านทั้งหลายจงเป็นน้ำหนึ่งใจเดียวกัน เห็นอกเห็นใจกัน รักกันฉันพี่น้อง มีจิตใจอ่อนโยนและถ่อมตัว อย่าทำชั่วตอบแทนชั่ว หรืออย่าด่าตอบการด่า แต่ตรงกันข้าม จงอวยพร เพราะพระองค์ได้ทรงเรียกให้พวกท่านทำเช่นนั้น เพื่อพวกท่านจะได้รับพระพร" (1 เปโตร 3:8–9) {PP 520.3}
