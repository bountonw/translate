---
chapter:
  number: 50
  title:
    th: สิบลิดและเงินถวาย
    en: Tithes and Offerings
  url: https://legacy.egwwritings.org/?ref=en_PP.525&para=84.2434
  basedon:
---

## {PP 525.1}

### ที่มาของทศางค์

ในระบบเศษฐกิจของชาวฮีบรู หนึ่งในสิบของรายได้ของประชาชนถูกแยกไว้เพื่อสนับสนุนการนมัสการพระเจ้าในชุมชน ด้วยเหตุนี้โมเสสจึงกล่าวแก่คนอิสราเอลว่า “สิบชักหนึ่งทั้งสิ้นที่ได้จากแผ่นดิน เป็นพืชที่ได้จากแผ่นดินก็ดี หรือผลจากต้นไม้ก็ดี เป็นของพระเยโฮวาห์ เป็นสิ่งบริสุทธิ์แด่พระเยโฮวาห์” “และสิบชักหนึ่งที่ได้มาจากฝูงวัว หรือฝูงแพะแกะ…จะเป็นสิ่งบริสุทธิ์แด่พระเยโฮวาห์” (เลวีนิติ 27:30, 32 TKJV) {PP 525.1}

## {PP 525.2}

แต่การถวายสิบลดหรือที่เรียกว่าทศางค์นั้นไม่ได้เริ่มต้นจากชาวฮีบรู นับตั้งแต่สมัยโบราณ พระเจ้าทรงถือว่าสิบลดเป็นของพระองค์ ซึ่งคนสมัยนั้นได้ถือปฏิบัติตาม อับราฮัมถวายสิบลดแก่เมลคีเซเดค ปุโรหิตของพระเจ้าผู้สูงสุด (ดู ปฐมกาล 14:20) ส่วนยาโคบเมื่อคราวเร่ร่อนหนีภัยอยู่เบธเอลได้สัญญากับพระเจ้าว่า “ทุกสิ่งที่พระองค์ประทานแก่ข้าพระองค์ ข้าพระองค์จะถวายหนึ่งในสิบแด่พระองค์” (ปฐมกาล 28:22 THSV) เมื่ออิสราเอลกำลังจะได้รับการสถาปนาให้เป็นประเทศ มีการรื้อฟื้นกฎการถวายสิบลดขึ้นมาอีกครั้ง ว่าเป็นกฎเกณฑ์ของพระเจ้า ซึ่งความเจริญรุ่งเรืองของพวกเขาก็ขึ้นอยู่กับการปฏิบัติตาม {PP 525.2}

## {PP 525.3}

ระบบการถวายสิบลดและการถวายอื่นๆ มีจุดมุ่งหมายเพื่อตอกย้ำความจริงอันสำคัญว่า พระเจ้าทรงเป็นแหล่งที่มาของพระพรทุกอย่าง มนุษย์ควรขอบพระคุณพระองค์สำหรับของประทานอันดีทุกอย่างที่ได้รับจากพระองค์ {PP 525.3}

## {PP 525.4}

พระเจ้า “ทรงเป็นผู้ประทานชีวิตและลมหายใจและสิ่งสารพัดแก่คนทั้งปวง” (กิจการ 17:25 TNCV) พระองค์ตรัสว่า “สัตว์ทุกตัวในป่าเป็นของเรา ทั้งสัตว์เลี้ยงบนภูเขาตั้งพันยอด (สดุดี 50:10 THSV) “เงินเป็นของเรา และทองก็เป็นของเรา” (ฮักกัย 2:8 THSV) นอกจากนั้นพระเจ้าทรงเป็นผู้ที่ประทานความสามารถแก่มนุษย์ในการหาเงิน (ดู เฉลยธรรมบัญญัติ 8:18) เพื่อเป็นการยอมรับว่าทุกสิ่งมาจากพระองค์ พระเจ้าทรงกำหนดให้นำเอาส่วนหนึ่งจากของประทานที่อุดมสมบูรณ์มาถวายคืนให้พระองค์เพื่อจุนเจือการนมัสการพระองค์ {PP 525.4}

## {PP 525.5}

“ทศางค์ทั้งสิ้น…เป็นสิ่งบริสุทธิ์แด่พระเจ้า” (เลวีนิติ 27:30 TH1971) สำนวนภาษาที่ใช้ในข้อนี้เหมือนภาษาของพระบัญญัติเรื่องวันสะบาโตซึ่งเขียนไว้ว่า “วันที่เจ็ดนั้นเป็นสะบาโตของพระเยโฮวาห์พระเจ้าของเจ้า” (อพยพ 20:10) พระเจ้าทรงสงวนส่วนหนึ่งไว้จากเวลาและทรัพย์สินของมนุษย์ และใครก็ตามที่นำของเหล่านี้มาใช้เพื่อประโยชน์ส่วนตัวถือว่ามีความผิด {PP 525.5}

## {PP 526.1}

### คืนให้พระผู้สร้าง

พระเจ้าทรงกำหนดให้เผ่าเลวีเป็นผู้ใช้ของถวายจากสิบลดแต่เพียงกลุ่มเดียว เพราะเป็นเผ่าที่ถูกแยกออกมาเพื่องานปรนนิบัติสถานนมัสการ แต่พระเจ้าไม่ได้ทรงจำกัดของถวายในการทำนุบำรุงศาสนาไว้เพียงสิบเปอร์เซ็นต์เท่านั้น พลับพลาและพระวิหารล้วนแต่ถูกสร้างขึ้นโดยอาศัยการบริจาคด้วยใจศรัทธา โมเสสสั่งว่าทุกครั้งที่มีการนับจำนวนประชากร ให้แต่ละคนถวายครึ่งเชเขล เพื่อ “ใช้จ่ายในพลับพลา” (อพยพ 30:16 TKJV) ในสมัยของเนหะมีย์ มีการถวายเพื่อจุดประสงค์นี้เป็นประจำทุกปี (ดู อพยพ 30:12–16; 2 พงศ์กษัตริย์ 12:4, 5; 2 พงศาวดาร 24:4–13; เนหะมีย์ 10:32, 33) ในเทศกาลต่างๆ ประจำปีมีการถวายเครื่องบูชาลบล้างบาปและเครื่องบูชาขอบพระคุณเป็นจำนวนมาก และมีการบริจาคจำนวนมากเพื่อช่วยเหลือคนขัดสน {PP 526.1}

## {PP 526.2}

พระเจ้าทรงสมควรที่จะได้รับของถวายที่ดีที่สุดจากเรา คนอิสราเอลได้รับบทเรียนในเรื่องนี้ก่อนที่จะประกาศให้มีการถวายสิบลดเสียอีก ผลแรกที่สุกของผลผลิตทุกอย่างจากแผ่นดินถูกนำมาถวายแด่พระองค์ ขนแกะที่ตัดรอบแรกในแต่ละปี ข้าวที่นวดรุ่นแรก น้ำมันและน้ำองุ่นส่วนแรกล้วนแต่ถูกแยกไว้สำหรับพระเจ้า เช่นเดียวกับลูกหัวปีของสัตว์ทุกตัว ส่วนบุตรหัวปีก็ให้มีการชำระค่าไถ่ ผลแรกต้องถูกนำมาถวายต่อพระพักตร์พระเจ้าที่พลับพลา จากนั้นจึงถูกแบ่งปันให้ปุโรหิตนำไปใช้ {PP 526.2}

## {PP 526.3}

ด้วยเหตุนี้ ประชาชนจึงได้รับการเตือนอยู่เสมอว่าพระเจ้าทรงเป็นเจ้าของที่แท้จริงของทุ่งนา ฝูงแพะแกะ และฝูงสัตว์ของพวกเขา พระองค์ประทานแสงแดดและน้ำฝนให้พืชผักแตกหน่อเจริญงอกงามจนพร้อมที่จะเก็บเกี่ยว ทุกสิ่งที่พวกเขามีล้วนเป็นสิ่งที่พระองค์ทรงสร้าง พระองค์ทรงมอบหมายให้พวกเขาเป็นผู้ดูแลทรัพย์สินของพระองค์ {PP 526.3}

## {PP 526.4}

เมื่อชายชาวอิสราเอลแบกหามผลผลิตรุ่นแรกจากทุ่งนาและสวนผลไม้มาถวายที่พลับพลา ก็เป็นการประกาศให้ทุกคนรับรู้ถึงพระกรุณาคุณของพระเจ้า<!--Romans 2:4 THSV on goodness of God--> เมื่อปุโรหิตรับของถวาย ผู้ถวายจะพูดราวกับอยู่ต่อพระพักตร์พระเยโฮวาห์ว่า “บิดาของข้าพระองค์เป็นชาวซีเรียที่กำลังพินาศอยู่” จากนั้นเขาจะบรรยายถึงการพักพิงในอียิปต์ และความทุกข์ยากที่พระเจ้าทรงช่วยอิสราเอลให้พ้น “ด้วยพระหัตถ์อันทรงฤทธิ์และด้วยพระกรที่เหยียดออก ด้วยความน่ากลัวยิ่ง ด้วยหมายสำคัญและการมหัศจรรย์ต่างๆ” แล้วเขาก็กล่าวต่อไปว่า “พระองค์ทรงนำเรามาที่นี่และประทานแผ่นดินนี้แก่เรา เป็นแผ่นดินที่มีน้ำนมและน้ำผึ้งไหลบริบูรณ์ โอ ข้าแต่พระเยโฮวาห์เจ้าข้า ดูเถิด บัดนี้ข้าพระองค์นำผลรุ่นแรกมาจากแผ่นดินนั้นซึ่งพระองค์ประทานแก่ข้าพระองค์’” (เฉลยธรรมบัญญัติ 26:5, 8–11 TKJV) {PP 526.4}

## {PP 527.1}

ของที่กำหนดให้ชาวฮีบรูถวายในเรื่องศาสนาและการกุศลเป็นจำนวนเท่ากับหนึ่งในสี่ของรายได้ทั้งหมด การถวายและการบริจาคในอัตราที่สูงเช่นนี้คงทำให้หลายคนคิดว่าจะทำให้ประชาชนสิ้นเนื้อประดาตัว แต่ในทางตรงกันข้าม การถวายตามที่กำหนดไว้อย่างซื่อสัตย์เป็นเงื่อนไขอันหนึ่งของความเจริญรุ่งเรือง พระเจ้าทรงสัญญากับชาวฮีบรูว่าหากพวกเขาปฏิบัติตาม “เราจะขนาบตัวที่ทำลายให้แก่เจ้า เพื่อว่ามันจะไม่ทำลายผลแห่งพื้นดินของเจ้า และผลองุ่นในไร่นาของเจ้าจะไม่ร่วง…พระเยโฮวาห์จอมโยธาตรัสว่า แล้วประชาชาติทั้งสิ้นจะเรียกเจ้าว่า ผู้ที่ได้รับพระพร ด้วยว่าเจ้าจะเป็นแผ่นดินที่น่าพึงใจ” (มาลาคี 3:11–12 TKJV) {PP 527.1}

## {PP 527.2}

### ผลของการไม่ถวาย

ผลที่ชัดเจนของความเห็นแก่ตัวปรากฏอยู่ในสมัยผู้เผยพระวจนะฮักกัย ตอนที่ประชาชนไม่ยอมถวายเพื่อส่งเสริมงานของพระเจ้าเลย แม้แต่เครื่องบูชาด้วยใจสมัครก็ไม่ยอม หลังจากที่กลับจากการเป็นเชลยในบาบิโลน ชาวยิวเริ่มสร้างพระวิหารของพระเจ้าขึ้นใหม่ แต่เมื่อเผชิญกับการต่อต้านอย่างไม่ลดละจากศัตรู พวกเขาก็เลิกล้มการก่อสร้าง ในขณะเดียวกันก็เกิดภัยแล้งอย่างรุนแรงจนชาวยิวต้องอดอยาก พวกเขาจึงเชื่อว่าเป็นไปไม่ได้ที่จะสร้างพระวิหารให้สำเร็จ ประชาชนกล่าวว่า “ยังไม่ถึงเวลาที่จะสร้างพระนิเวศขององค์พระผู้เป็นเจ้า” (ฮักกัย 1:2 TNCV) แต่พระวจนะมายังพวกเขาผ่านผู้เผยพระวจนะของพระเจ้าว่า “ถึงเวลาแล้วหรือที่ตัวเจ้าเองอาศัยอยู่ในบ้านที่มีไม้บุ แต่ส่วนพระนิเวศนี้ทิ้งให้พังทลาย เพราะฉะนั้นบัดนี้พระเจ้าจอมโยธาจึงตรัสว่า จงพิจารณาดูว่าเจ้ามีความเป็นอยู่อย่างไร เจ้าหว่านมาก แต่เกี่ยวน้อย เจ้ารับประทาน แต่ไม่เคยอิ่ม เจ้าดื่ม แต่ก็ไม่เคยหายอยาก เจ้านุ่งห่ม แต่ก็ไม่มีใครอุ่น ผู้ที่ได้ค่าจ้าง ก็ได้ค่าจ้างมาใส่ถุงที่มีรู” (ฮักกัย 1:3–6 TH1971) แล้วพระองค์ทรงชี้แจงเหตุผลที่พวกเขาถึงต้องขัดสนว่า “เจ้าทั้งหลายหวังได้มาก แต่นี่แน่ะก็ได้น้อย และเมื่อเจ้านำผลมาบ้านของเจ้า เราก็เป่ามันไปเสีย พระเจ้าจอมโยธาตรัสว่า ทำไมเป็นอย่างนั้นเล่า ก็เพราะนิเวศของเราพังทลายอยู่ ฝ่ายเจ้าต่างก็สาละวนอยู่กับเรื่องบ้านของตน เพราะฉะนั้น ท้องฟ้าที่อยู่เหนือเจ้าจึงยั้งน้ำค้างไว้เสีย และโลกก็ยึดพืชผลของมันไว้เสีย และเราก็เรียกความแห้งแล้งมาสู่แผ่นดินและเนินเขา มาสู่ข้าว เหล้าองุ่น และน้ำมันมาสู่สิ่งต่างๆ ซึ่งดินอำนวยผล สู่มนุษย์และสัตว์ และมาสู่ผลงานซึ่งมือกระทำไว้” (ข้อ 9–11 TH1971) “เมื่อผู้หนึ่งผู้ใดมายังกองข้าวโดยหวังว่าจะได้ข้าว 20 ถัง กลับมีเพียง 10 ถัง เมื่อผู้ใดมายังบ่อเก็บเหล้าองุ่นโดยหวังว่าจะตักได้ 50 ถัง ก็มีเพียง 20 ถัง เราทำลายสิ่งทั้งปวงที่เจ้าลงแรงทำขึ้นโดยตัวทำลาย เชื้อรา และลูกเห็บ” (ฮักกัย 2:16–17 TNCV) {PP 527.2}

## {PP 528.1}

เมื่อประชาชนได้ฟังคำเตือนนี้จึงมุ่งมั่นสร้างพระนิเวศของพระเจ้า แล้วพระวจนะของพระเจ้ามายังพวกเขาว่า “ดูเถิด จงพิจารณาตั้งแต่วันนี้เป็นต้นไป คือวันที่ยี่สิบสี่ เดือนที่เก้า คือตั้งแต่วันที่วางรากฐานแห่งพระวิหารของพระเจ้า…ตั้งแต่วันนี้เป็นต้นไป เราจะอำนวยพรแก่เจ้า” (ข้อ 18–19 TH1971) {PP 528.1}

## {PP 528.2}

### เก็บเกี่ยวตามที่หว่าน

กษัตริย์ซาโลมอนผู้ได้รับฉายานามว่า ‘บุรุษผู้ทรงปัญญา’ กล่าวว่า “บางคนยิ่งแจกจ่ายยิ่งมั่งคั่ง บางคนยิ่งหวงสิ่งที่ควรจ่ายแจกก็ยิ่งขัดสน” (สุภาษิต 11:24 THSV) ส่วนอัครทูตเปาโลสอนบทเรียนเดียวกันในพระคัมภีร์ใหม่ว่า “นี่แหละคนที่หว่านเพียงเล็กน้อยก็จะเก็บเกี่ยวได้เพียงเล็กน้อย คนที่หว่านมากก็จะเก็บเกี่ยวได้มาก” “พระเจ้าสามารถประทานพรทุกอย่างแก่ท่านทั้งหลายอย่างเหลือล้น เพื่อว่าเมื่อมีทุกอย่างเพียงพออยู่เสมอ ท่านยังจะมีเหลือล้นสำหรับการดีทุกอย่างด้วย” (2 โครินธ์ 9:6, 8 THSV) {PP 528.2}

## {PP 528.3}

พระเจ้าทรงมีพระประสงค์ให้ชนชาติอิสราเอลประชากรของพระองค์เป็นผู้ส่องสว่างแก่มนุษย์ทุกคนในโลก การรวมตัวกันเพื่อนมัสการพระองค์เป็นประจำเป็นการยืนยันว่า มีพระเจ้าสูงสุดผู้ทรงพระชนม์อยู่ การรักษาการนมัสการเป็นกลุ่มถือว่าเป็นสิทธิพิเศษ เป็นการแสดงออกถึงความจงรักภักดี และความรักที่พวกเขามีต่อพระองค์ พระเจ้าทรงกำหนดว่า การกระจายแสงสว่างและความจริงในโลกขึ้นอยู่กับความเพียรพยายาม และการถวายของผู้ที่ได้รับความรอดในพระเยซูคริสต์<!--the heavenly gift is a euphemism for salvation in Christ--> พระองค์ทรงสามารถใช้ทูตสวรรค์ให้เป็นทูตแห่งความจริง และทรงสามารถเปิดเผยพระประสงค์ของพระองค์เหมือนที่ทรงประกาศพระบัญญัติที่ภูเขาซีนายด้วยพระสุรเสียงของพระองค์ แต่ด้วยความรักและพระปัญญาอันไม่มีที่สิ้นสุด พระองค์ทรงเลือกมนุษย์ให้ทำงานนี้ และทรงเรียกพวกเขาให้มาเป็นผู้ร่วมงานกับพระองค์ {PP 528.3}

## {PP 528.4}

ในสมัยที่คนอิสราเอลมีปุโรหิต<!--The modern country of Israel did not exist when Ellen Write wrote “In the days of Israel”.--> การถวายสิบลดและการถวายด้วยใจสมัครมีความจำเป็นเพื่อสืบต่อพิธีกรรมต่างๆ ในการนมัสการพระเจ้า แล้วคนของพระองค์ในยุคนี้ควรถวายน้อยกว่าอย่างนั้นหรือ หลักการที่พระคริสต์ทรงวางไว้คือ เราควรถวายให้พระเจ้าตามสัดส่วนที่เราได้รับความสว่างและสิทธิพิเศษจากพระองค์ “คนที่ได้รับมาก จะต้องเรียกเอาจากคนนั้นมาก” (ลูกา 12:48 THSV) เมื่อทรงใช้สาวกออกไปประกาศ พระผู้ช่วยให้รอดตรัสสั่งไว้ว่า “ท่านทั้งหลายได้รับเปล่าๆ ก็จงให้เปล่าๆ” (มัทธิว 10:8 THSV) เมื่อพระพรและสิทธิพิเศษของเราเพิ่มพูนขึ้น โดยเฉพาะอย่างยิ่งเมื่อเรามีตัวอย่างการเสียสละอันยิ่งใหญ่ของพระบุตรผู้ทรงพระสิริของพระเจ้าอยู่ตรงหน้า เราก็ยิ่งควรแสดงการขอบพระคุณด้วยการถวายมากขึ้นเพื่อให้คนอื่นมีโอกาสรับฟังข่าวแห่งความรอด ยิ่งข่าวประเสริฐประกาศกว้างออกไป ก็ยิ่งต้องใช้งบประมาณสนับสนุนมากกว่าในสมัยโบราณ ฉะนั้นกฎเรื่องการถวายสิบลดและการถวายอื่นๆ จึงเป็นเรื่องด่วนที่จำเป็นในยุคนี้มากกว่าในสมัยโมเสส<!--economy here means system. But “Hebrew system” sounds funny.--> แทนที่จะใช้วิธีระดมทุนเข้าคลังของพระเจ้าที่ขัดกับหลักการคริสเตียนและไม่บริสุทธิ์ คริสเตียนควรเต็มใจถวายด้วยความใจกว้างเพื่อช่วยเหลืองานของพระองค์โดยเติมเต็มท้องพระคลัง ซึ่งจะทำให้พระเจ้าได้รับเกียรติ และคงมีคนกลับใจรับเอาพระคริสต์มากขึ้น {PP 528.4}

## {PP 529.1}

### ถวายด้วยใจเท่านั้น

การระดมทุนเพื่อสร้างพลับพลาประสบความสำเร็จอย่างสูง โดยไม่จำเป็นต้องมีการรบเร้าเซ้าซี้แต่อย่างใด และไม่ต้องอาศัยกุศโลบายเหมือนที่หลายคริสตจักรในปัจจุบันใช้กัน โมเสสไม่ได้จัดงานเลี้ยงหรืองานมโหรสพ ไม่ได้เชิญชวนประชาชนให้มาร่วมสนุกสนานในงานเต้นรำ หรืองานรื่นเริงทั่วไป ไม่มีการเล่นเกมส์จับสลากหรือวิธีการฝ่ายโลกในลักษณะนี้เพื่อหาเงินมาสร้างพลับพลาสำหรับพระเจ้า พระองค์ทรงบัญชาให้โมเสสเชื้อเชิญคนอิสราเอลให้นำของมาถวาย โดยท่านต้องรับข้าวของเงินทองจากทุกคนที่ถวายด้วยความสมัครใจ คนอิสราเอลก็ถวายอย่างมากมายจนโมเสสถึงกับต้องขอประชาชนให้หยุด เพราะว่าของที่นำมานั้นมีมากเกินที่จะใช้ได้ {PP 529.1}

## {PP 529.2}

พระเจ้าทรงให้มนุษย์เป็นผู้ดูแลสินทรัพย์แทนพระองค์ ทรัพย์สินที่พระองค์ทรงมอบไว้ในมือของพวกเขาคือปัจจัยที่พระองค์ทรงจัดเตรียมไว้สำหรับการเผยแพร่ข่าวประเสริฐ ผู้ใดพิสูจน์ตนได้ว่าเป็นผู้ดูแลที่ซื่อสัตย์ พระองค์จะทรงมอบความไว้วางใจมากขึ้น พระเจ้าตรัสว่า “เราจะให้เกียรติคนที่ให้เกียรติเรา” (1 ซามูเอล 2:30 TNCV) “พระเจ้าทรงรักผู้ที่ให้ด้วยใจยินดี” เมื่อคนของพระองค์นำสิ่งของและเครื่องบูชามาถวายแด่พระองค์ด้วยใจกตัญญู “ไม่ใช่อย่างลังเลหรือเพราะถูกผลักดัน” (2 โครินธ์ 9:7 TNCV) พระองค์จะทรงอวยพรตามที่ทรงสัญญาไว้ “พระเยโฮวาห์จอมโยธาตรัสว่า จงนำสิบชักหนึ่งเต็มขนาดมาไว้ในคลัง เพื่อว่าจะมีอาหารในนิเวศของเรา จงลองดูเราในเรื่องนี้ดูทีหรือว่า เราจะเปิดหน้าต่างในฟ้าสวรรค์ให้เจ้า และเทพรอย่างล้นไหลมาให้เจ้าหรือไม่” (มาลาคี 3:10 TKJV) {PP 529.2}
