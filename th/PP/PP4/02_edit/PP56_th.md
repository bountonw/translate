---
chapter:
  number: 56
  title:
    th: เอลีกับ(เหล่า)ลูกชายของท่าน
    en: Eli and His Sons
  url: https://legacy.egwwritings.org/?ref=en_PP.575&para=84.2698
  basedon: ศึกษาควบคู่กับ 1 ซามูเอล 2:12–36
---

## {PP 575.1}

เอลีเป็นปุโรหิตและเป็นผู้พิพากษาในอิสราเอล ท่านดำรงตำแหน่งสูงสุดและมีความรับผิดชอบมากที่สุดท่ามกลางคนของพระเจ้า เป็นชายที่พระเจ้าทรงเลือกให้ทำหน้าที่อันศักดิ์สิทธิ์ของปุโรหิต และเป็นผู้ที่พระองค์ทรงแต่งตั้งให้เป็นผู้พิพากษาสูงสุดในแผ่นดิน คนอิสราเอลยกให้ท่านเป็นแบบอย่าง และ ท่านมีบทบาทสำคัญต่อความคิดของคนทุกเผ่าในชาติ ถึงแม้ท่านได้รับการแต่งตั้งให้ปกครองประชาชน ท่านกลับไม่สามารถควบคุมดูแลครอบครัวของตนเองได้ เอลีเป็นพ่อที่ตามใจลูก รักสงบและไม่ชอบความวุ่นวาย ท่านจึงไม่ได้ใช้อำนาจของตนเพื่อแก้ไขนิสัยเลวทรามของลูก หรือสอนพวกเขาให้ควบคุมอารมณ์ แทนที่จะสู้รบตบมือหรือลงโทษลูก ท่านกลับยอมให้พวกเขาทำตามใจตัวเอง แทนที่จะถือว่าการอบรมสั่งสอนลูกชายเป็นความรับผิดชอบที่สำคัญที่สุดอย่างหนึ่ง เอลีกลับมองว่าเป็นเรื่องเล็กน้อย พระเจ้าทรงให้ความกระจ่างแก่ปุโรหิตและผู้พิพากษาคนนี้ถึงหน้าที่ของการปกครองลูกที่พระองค์ทรงมอบให้ดูแลนั้นให้อยู่ในร่องในรอย แต่เอลีหลีกเลี่ยงหน้าที่นี้ เพราะมันหมายถึงการต้องขัดใจลูก และจะทำให้ท่านต้องลงโทษและปฏิเสธความต้องการของพวกเขา ท่านปล่อยให้ลูกๆ ทำตามใจตัวเองในทุกเรื่องโดยไม่ได้คำนึงถึงผลร้ายที่จะตามมา ทั้งไม่ได้ช่วยพวกเขาในการเตรียมตัวรับใช้พระเจ้า หรือในการทำหน้าที่ต่างๆ ในชีวิต {PP 575.1}

## {PP 575.2}

พระเจ้าได้ตรัสกับอับราฮัมว่า “เรารู้จักเขา เขาจะสั่งลูกหลานและครอบครัวของเขาที่สืบมา พวกเขาจะรักษาพระมรรคาของพระเยโฮวาห์ เพื่อทำความเที่ยงธรรมและความยุติธรรม” (ปฐมกาล 18:19 TKJV) แต่เอลียอมให้ลูกๆ ควบคุมท่าน ผู้เป็นพ่อกลับกลายเป็นผู้ที่ต้องขึ้นอยู่กับลูก ผลพวงอันเลวร้ายของการทำบาปจึงปรากฏชัดในความชั่วช้าเลวทรามของลูกชายทั้งสอง พวกเขาไม่เห็นคุณค่าของพระอุปนิสัยของพระเจ้าหรือความศักดิ์สิทธิ์ของพระบัญญัติของพระองค์เท่าที่ควร พวกเขาถือว่าการรับใช้พระเจ้าเป็นเรื่องที่ไม่สำคัญ ตั้งแต่เด็กจนโตลูกชายทั้งสองของเอลีคุ้นเคยกับพระวิหารและพิธีต่างๆ ในการนมัสการ แต่แทนที่จะมีความเคารพนับถือมากขึ้น พวกเขากลับสูญเสียความรู้สึกว่าพระวิหารมีความบริสุทธิ์และพิธีกรรมต่างๆ เหล่านั้นมีความสำคัญ เอลีไม่ได้ตักเตือนลูกๆ เมื่อพวกเขาไม่แสดงความเคารพต่อท่านในฐานะบิดา และไม่ได้ห้ามปรามเมื่อพวกเขาลบหลู่พิธีกรรมทั้งหลายของพระวิหาร เมื่อเด็กๆ เติบโตเป็นผู้ใหญ่ ผลร้ายแห่งความสงสัยและความดื้อรั้นได้แทรกซึมเข้าสู่จิตใจของพวกเขาอย่างสมบูรณ์ {PP 575.2}

## {PP 576.1}

ลูกชายทั้งสองของเอลีถูกแต่งตั้งให้เป็นปุโรหิตรับใช้ในพลับพลาต่อพระพักตร์พระเจ้า ถึงแม้พวกเขาไม่มีความเหมาะสมเลยก็ตาม พระเจ้าทรงกำหนดรายละเอียดของการถวายบูชาอย่างเฉพาะเจาะจง แต่คนชั่วทั้งสองกลับนำเอาท่าทีดูหมิ่นอำนาจมาใช้ในการปรนนิบัติรับใช้พระเจ้า และไม่ได้ใส่ใจต่อกฎระเบียบต่างๆ ของการถวายบูชาที่พระองค์ให้ถวายด้วยความจริงจัง การถวายบูชาเหล่านี้เล็งถึงการสิ้นพระชนม์ของพระคริสต์ในอนาคต และถูกกำหนดไว้เพื่อช่วยให้ประชาชนรักษาความเชื่อในพระผู้ไถ่ที่จะเสด็จมา ฉะนั้นจึงมีความสำคัญยิ่งที่จะต้องปฏิบัติตามข้อกำหนดของพระเจ้าในเรื่องนี้อย่างเคร่งครัด การถวายเครื่องศานติบูชาเป็นการแสดงออกถึงการโมทนาขอบพระคุณพระเจ้าโดยเฉพาะ เครื่องบูชาชนิดนี้จะต้องเผาไขมันอย่างเดียวบนแท่นบูชา และสงวนส่วนที่กำหนดไว้ให้พวกปุโรหิต แต่ส่วนที่ใหญ่ที่สุดจะคืนให้แก่ผู้ที่ถวายให้นำไปรับประทานพร้อมกับญาติมิตรในงานเลี้ยงเนื่องในพิธี ทั้งนี้เพื่อให้ทุกคนมีความเชื่อและมีการขอบพระคุณต่อพระผู้ไถ่ผู้ที่จะทรงเสียสละพระองค์เองเป็นดังเครื่องบูชาไถ่บาปของมนุษยชาติ {PP 576.1}

## {PP 576.2}

แทนที่ลูกชายทั้งสองของเอลีจะสำนึกถึงความสำคัญเชิงสัญลักษณ์ของพิธีนี้ พวกเขากลับคิดได้อย่างเดียวว่าจะทำอย่างไรเพื่อใช้พิธีนี้ในการสนองความต้องการของตน ทั้งสองไม่พอใจกับส่วนแบ่งของเครื่องศานติบูชาตามที่ถูกจัดสรรให้ตามพิธี แต่กลับเรียกร้องส่วนแบ่งเพิ่ม ในแต่ละเทศกาลประจำปีมีการถวายบูชาชนิดนี้จำนวนมาก ลูกชายของเอลีจึงได้โอกาสกอบโกยโดยการเอาเปรียบประชาชน พวกเขาไม่เพียงแต่เรียกร้องส่วนแบ่งเกินสิทธิ์ของตน แต่ก็ยังไม่ยอมให้ไขมันถูกเผาถวายแด่พระเจ้า พวกเขายืนกรานเรียกร้องส่วนของเครื่องบูชาตามที่ต้องการ และถ้าไม่ได้ก็ขู่ว่าจะลงมือแย่งเอา {PP 576.2}

## {PP 576.3}

ไม่นานนัก การกระทำที่ไร้ความเคารพของปุโรหิตทั้งสองก็ทำลายความศักดิ์สิทธิ์และความหมายเชิงสัญลักษณ์ของพิธีกรรม ส่งผลให้ประชาชน “ดูหมิ่นของถวายแด่พระเจ้า” และไม่ตระหนักถึงความหมายของสัญลักษณ์ คือการสิ้นพระชนม์ของพระผู้ไถ่ที่จะเสด็จมา “ดังนี้แหละบาปของคนหนุ่มทั้งสองนั้นจึงใหญ่หลวงนักในสายพระเนตรของพระเจ้า” (1 ซามูเอล 2:17 TH1971) {PP 576.3}

## {PP 576.4}

ปุโรหิตที่ไม่ซื่อสัตย์ทั้งสองยังละเมิดธรรมบัญญัติของพระเจ้าและไม่ให้เกียรติตำแหน่งอันศักดิ์สิทธิ์ของตนด้วยพฤติกรรมที่ต่ำช้า พวกเขายังคงทำให้พลับพลาของพระเจ้าเป็นมลทินด้วยการเข้านอกออกในอย่างต่อเนื่อง ประชาชนจำนวนมากรู้สึกขุ่นเคืองใจต่อพฤติกรรมอันเสื่อมทรามของโฮฟนีและฟีเนหัส จึงเลิกขึ้นไปนมัสการ ณ สถานที่ที่พระเจ้าทรงกำหนด ด้วยเหตุนี้ พิธีนมัสการที่พระเจ้าทรงกำหนดไว้จึงถูกดูหมิ่นและละเลย เพราะมันเชื่อมโยงกับความบาปของคนชั่วเหล่านี้ ส่วนคนที่มีแนวโน้มทำบาปก็ยิ่งกล้าทำบาปมากขึ้น ความไม่เกรงกลัวพระเจ้า ความเหลวแหลกทางศีลธรรมและแม้กระทั่งการไหว้รูปเคารพ แพร่หลายอย่างน่าสะพรึงกลัว {PP 576.4}

## {PP 577.1}

เอลีทำผิดอย่างมหันต์ที่อนุญาตให้ลูกชายทั้งสองทำงานในตำแหน่งที่ศักดิ์สิทธิ์ ท่านหาข้ออ้างแก้ต่างให้ลูกๆ ครั้งแล้วครั้งเล่า จนมองไม่เห็นความบาปของพวกเขา แต่ในที่สุดพวกเขาก็ทำผิดถึงขั้นที่ท่านไม่อาจมองข้ามได้อีกต่อไป ประชาชนพร่ำบ่นถึงความโหดร้ายของพวกเขา เอลีผู้เป็นมหาปุโรหิตก็รู้สึกเศร้าสลดใจ ท่านไม่อาจนิ่งเงียบต่อไปได้อีกแล้ว แต่ลูกชายทั้งสองถูกเลี้ยงให้เอาแต่ใจตัวเอง และบัดนี้พวกเขาก็ไม่สนใจคนอื่น ลูกทั้งสองเห็นความเศร้าโศกของบิดา แต่จิตใจที่แข็งกระด้างก็ไม่สำนึกผิด พวกเขาฟังคำทักท้วงที่นิ่มนวลของท่าน แต่ก็ไม่สะทกสะท้าน และไม่ยอมหันจากทางชั่วของตน แม้ว่าจะได้รับคำเตือนถึงผลร้ายที่จะตามมาจากความบาปก็ตาม หากเอลีจัดการกับบุตรชายผู้ชั่วร้ายของตนตามกระบวนการยุติธรรม พวกเขาคงถูกถอดจากตำแหน่งปุโรหิตและถูกลงโทษประหารชีวิต แต่ด้วยความกลัวที่จะนำความอับอายและการประณามจากสาธารณชนมาสู่พวกเขา เอลีจึงยังคงสนับสนุนให้บุตรชายดำรงตำแหน่งอันศักดิ์สิทธิ์ที่สุดต่อไป และอนุญาตให้พวกเขานำความเสื่อมทรามของตนเข้าปะปนกับการปรนนิบัติรับใช้พระเจ้าผู้บริสุทธิ์ จนก่อความเสียหายต่อพันธกิจแห่งความจริงซึ่งแม้เวลาผ่านไปหลายปีก็ไม่อาจลบเลือนได้ แต่เมื่อผู้พิพากษาของคนอิสราเอลละเลยหน้าที่ของตน พระเจ้าจึงทรงเข้ามาจัดการด้วยพระองค์เอง {PP 577.1}

## {PP 577.2}

“ครั้งนั้นมีบุรุษของพระเจ้ามาหาเอลี กล่าวแก่ท่านว่า ‘พระเจ้าตรัสดังนี้ว่า “เราได้เผยเราเองให้แจ้งแก่พงศ์พันธุ์บิดาเจ้า เมื่อเขาทั้งหลายอยู่ในอียิปต์ใต้บังคับพงศ์พันธุ์ของฟาโรห์ และเราได้เลือกเขาออกจากเผ่าอิสราเอลทั้งหมด ให้เป็นปุโรหิตของเรา เพื่อจะขึ้นไปที่แท่นบูชาของเรา เพื่อเผาเครื่องบูชา เพื่อใช้เอโฟดต่อหน้าเรา และเราได้มอบของที่บูชาด้วยไฟ ซึ่งคนอิสราเอลนำมาถวายนั้นแก่พงศ์พันธุ์บิดาของเจ้า เหตุใดเจ้าจึงเหยียบย่ำเครื่องสัตวบูชาของเรา และของที่เขาถวายตามบัญชาของเรา และให้เกียรติแก่บุตรทั้งสองของเจ้าเหนือเรา และกระทำให้ตัวของเจ้าทั้งหลายอ้วนพีด้วยส่วนที่ดีที่สุดจากของถวายทุกรายจากอิสราเอลชนชาติของเรา” เพราะฉะนั้นพระเยโฮวาห์พระเจ้าของอิสราเอลจึงตรัสว่า “เราพูดจริงๆ ว่าพงศ์พันธุ์ของเจ้าและพงศ์พันธุ์บิดาของเจ้าจะเข้าออกต่อหน้าเราอยู่เป็นนิตย์” แต่บัดนี้พระเจ้าทรงประกาศว่า “ขอให้การนั้นห่างไกลจากเรา เพราะว่าผู้ที่ให้เกียรติแก่เรา เราจะให้เกียรติและบรรดาผู้ที่ดูหมิ่นเรา จะถูกดูหมิ่น…และเราจะให้ปุโรหิตผู้ซื่อสัตย์ของเราเกิดขึ้นมา ซึ่งจะกระทำตามสิ่งที่มีอยู่ในจิตในใจของเรา และเราจะสร้างพงศ์พันธุ์มั่นคงให้เขา และเขาจะดำเนินอยู่ต่อหน้าผู้ที่เราเจิมไว้เป็นนิตย์”’” (1 ซามูเอล 2:27–30, 35 TH1971) {PP 577.2}

## {PP 578.1}

พระเจ้าทรงกล่าวโทษเอลีในข้อหาที่ท่านให้เกียรติลูกชายทั้งสองมากกว่าพระองค์ เอลียอมให้การถวายบูชาที่พระเจ้าทรงกำหนดไว้เพื่อเป็นพระพรแก่คนอิสราเอลกลายเป็นสิ่งที่น่าชิงชังในสายตาของประชาชน แทนที่จะให้ลูกชายทั้งสองต้องอับอายขายหน้าเพราะพฤติกรรมที่เลวทรามและการดูหมิ่นพระเจ้า บางคนตามใจตัวเองและรักลูกๆ อย่างไร้เหตุผล โดยยอมให้ลูกเอาแต่ใจตัวเอง และไม่ใช้สิทธิอำนาจจากพระเจ้าในการตักเตือนความบาปและแก้ไขความผิด พ่อแม่ที่ทำเช่นนี้แสดงให้เห็นว่าพวกเขาให้เกียรติลูกที่ประพฤติชั่วมากกว่าถวายเกียรติแด่พระเจ้า พวกเขากังวลเรื่องชื่อเสียงของตนมากกว่าการถวายเกียรติแด่พระองค์ อีกทั้งปรารถนาที่จะทำให้ลูกพอใจมากกว่าที่จะทำให้พระเจ้าพอพระทัย และปกป้องงานของพระองค์ให้พ้นจากสิ่งชั่วร้ายทุกรูปแบบ {PP 578.1}

## {PP 578.2}

เนื่องจากเอลีดำรงตำแหน่งปุโรหิตและผู้วินิจฉัย พระเจ้าทรงเอาผิดท่านในเรื่องความตกต่ำทางศีลธรรมและความเชื่อที่เสื่อมถอยของประชาชน และโดยเฉพาะอย่างยิ่งในเรื่องอุปนิสัยของลูกชายทั้งสอง ท่านควรพยายามยับยั้งความชั่วด้วยวิธีการที่นิ่มนวลเป็นอันดับแรก แต่หากไม่เป็นผลก็ควรปราบปรามด้วยมาตรการที่เด็ดขาดที่สุด พระเจ้าไม่พอพระทัยที่ท่านไม่ประณามความบาปและไม่ลงโทษผู้กระทำผิด พระองค์ไม่อาจวางพระทัยให้เอลีรักษาชนชาติอิสราเอลให้บริสุทธิ์ คนที่ไม่กล้าตักเตือนการกระทำผิด และคนที่ไม่เพียรพยายามในการชำระครอบครัวและคริสตจักรของพระเจ้าให้บริสุทธิ์เพราะขี้เกียจหรือเพราะขาดการใส่ใจ จะต้องรับผิดชอบต่อความชั่วร้ายที่อาจเกิดขึ้นอันเนื่องมาจากการละเลยหน้าที่ของตน เราต้องรับผิดชอบต่อความชั่วร้ายที่เราอาจยับยั้งได้ในผู้อื่นโดยการใช้อำนาจในฐานะพ่อแม่หรือศิษยาภิบาล เสมือนว่าเราเป็นผู้กระทำความชั่วนั้นเสียเอง {PP 578.2}

## {PP 578.3}

เอลีไม่ได้จัดการดูแลครอบครัวตามกฎเกณฑ์ของพระเจ้า แต่ทำตามความคิดเห็นของตนเอง ท่านเป็นพ่อที่รักลูกผิดวิธีจนมองข้ามความผิดบาปของลูกในวัยเด็ก โดยปลอบใจตัวเองว่าเมื่อโตขึ้นพวกเขาจะเลิกนิสัยชั่วไปเอง ทุกวันนี้มีหลายคนที่กำลังทำผิดพลาดในลักษณะเดียวกัน พวกเขาคิดว่ามีวิธีอบรมลูกที่ดีกว่าวิธีที่พระเจ้าทรงให้ไว้ในพระวจนะ และปล่อยให้ลูกมีนิสัยที่ไม่ดี โดยอ้างว่า ‘ลูกยังเล็กเกินไปที่จะลงโทษ รอให้โตขึ้นพอที่จะรับฟังเหตุผลได้’ ด้วยเหตุนี้ พฤติกรรมที่ไม่ถูกต้องจึงถูกปล่อยให้ฝังรากลึกจนกลายเป็นนิสัยถาวร เด็กๆ เติบโตขึ้นโดยไม่รู้จักการยับยั้งชั่งใจ พัฒนานิสัยที่กลายเป็นภัยร้ายติดตัวไปชั่วชีวิต และมีความเสี่ยงที่จะส่งต่อพฤติกรรมเหล่านี้ไปสู่คนรอบข้าง {PP 578.3}

## {PP 579.1}(edit to here)

สำหรับครอบครัวแล้วไม่มีการถูกสาปแช่งใดๆ ที่หนักหน่วงไปกว่าผลของการปล่อยให้เด็ก(และหนุ่มสาว)ทำตามใจตัวเอง เมื่อพ่อแม่ถือว่าความปรารถนาของลูกทุกอย่างเป็นใหญ่และโอ๋ลูกในสิ่งที่รู้ว่าไม่เป็นผลดีต่อเขาลูกก็จะหมดความถือในพ่อแม่ในไม่ช้า จะไม่เคารพอำนาจของพระเจ้าหรือมนุษย์ และจะตกเป็นเชลยของซาตานตามแต่มันจะชักนำไป อิทธิพลของครอบครัวที่ไม่ถูกควบคุมให้เป็นระเบียบส่งผลร้ายอย่างกว้างขวางทั่วสังคม และเพิ่มพูนเป็นกระแสความชั่วที่กระทบต่อครอบครัวต่างๆ ชุมชนและฝ่ายปกครอง {PP 579.1}

## {PP 579.2}

เนื่องจากตำแหน่งของเอลี ท่านมีอิทธิพลมากกว่าคนทั่วไป คนทั่วอิสราเอล(จึง)เลียบแบบชีวิตครอบครัวของท่าน หลายพันครอบครัวคล้อยตามแบบอย่างการรักความสะดวกและการปล่อยปละละเลยของท่านจึงต้องพลอยรับผลร้ายไปด้วย ถ้าพ่อแม่อ้างว่าตนนับถือศาสนาแต่ยังปล่อยให้ลูกๆ ทำชั่วอยู่ ทำให้ความจริงของพระเจ้าเป็นที่ดูหมิ่น เครื่องวัดการนับถือศาสนาคริสต์ในครอบครัวที่ดีที่สุดคืออุปนิสัยของสมาชิกครอบครัวที่พัฒนาขึ้นภายใต้อิทธิผลของการนับถือศาสนานั้น (การกระทำ/พฤติกรรม)ก้องกังวานดังกว่าข้ออ้างเรื่องความธรรมะธัมโม ถ้าศาสนิกชนแทนที่จะเพียรพยายามอย่างขยันขันแข็งให้ครอบครัวมีระเบียบวินัยเพื่อเป็น(พยาน/หลักฐาน)ถึงประโยชน์ของการเชื่อในพระเจ้าแล้ว แต่กลับปกครองลูกอย่างหละหลวมและปล่อยให้ลูกทำตามความปรารถนาชั่ว เขากำลังทำเหมือนเอลี เป็นเหตุให้พระนามของพระคริสต์ถูกลบหลู่ และ(เป็นเหตุ)นำความพินาศมาสู่ตน(และ/กับ)ลูกหลาน แต่ถึงความไม่ซื่อสัตย์ของพ่อแม่ในสถานการณ์ต่างๆ จะชั่วช้ามากเพียงเพียงไรแต่ก็ยิ่งหนักกว่านั้นเป็นสิบเท่าเมื่อปรากฏในครอบครัวของคนที่ได้รับการแต่งตั้งให้เป็นอาจารย์ประชาชน เมื่อคนเหล่านี้ไม่ควบคุมครอบครัวของเขาเอง แบบอย่างที่ผิดๆ นั้นทำให้คนจำนวนมาก(พลอย)หลงผิด(ไปด้วย) โทษของพวกเขาจหนักกว่าคนทั่วไปตามขนาดที่ตำแหน่งรับผิดชอบของตนมีมากกว่าคนอื่น (อย่างไรก็อย่างนั้น) {PP 579.2}

## {PP 579.3}

พระเจ้าทรงสัญญาไว้ว่าพงศ์พันธุ์ของอาโรนจะเข้าออกต่อพระพักตร์พระเจ้าเป็นนิตย์ แต่พระสัญญานี้ทรงทำขึ้นโดยมีเงื่อนไขว่าพวกเขาจะอุทิศตนเพื่องานพลับพลาด้วยใจเดียวและจะถวายเกียรติแด่พระองค์ในทุกด้านของชีวิต จะไม่ปรนเปรอตนเองหรือตามใจตัวเองในการทำบาป พระเจ้าทรงทดสอบเอลีและลูกชายทั้งสองและทรงพบว่าพวกเขาไม่มีความเหมาะสมเลยสำหรับตำแหน่งสูงส่งของปุโรหิตของพระองค์ แล้วพระเจ้าตรัสว่า “ขอให้การนั้นห่างไกลจากเรา” (1 ซามูเอล 2:30 TH1971) พระองค์ไม่สามารถใช้พวกเขาให้เกิดผลดีตามที่ทรงปรารถนาไว้ เพราะพวกเขาไม่ได้ทำในส่วน(ของพวกเขา) {PP 579.3}

## {PP 580.1}

คนที่ประกาศพระวจนะอันศักดิ์สิทธิ์ของพระเจ้าควรวางแบบอย่างที่เน้นความสำคัญของการเคารพนับถือพระเจ้าและความกลัวเกร่งที่จะทำในสิ่งที่พระองค์ไม่พอพระทัย เมื่อมีคนยืนขึ้น “ในนามของพระคริสต์” (2 โครินธ์ 5:20 TH1971) เพื่อประกาศข่าวแห่งพระเมตตาและการคืนดีกับพระเจ้า ถ้าหากเขาใช้การทรงเรียกของพระเจ้านั้นเพื่อบังหน้าให้ใช้ชีวิตอย่างเห็นแก่ตัวหรือปล่อยตัวตามกิเลศแล้ว จะทำให้เขากลายเป็นสายลับของซาตานที่สร้างผลให้มันมากที่สุด คนเหล่านี้เหมือนโฮฟนีและฟีเนหัสที่ทำให้คนทั้งหลาย “ดูหมิ่นของถวายแด่พระเจ้า” (1 ซามูเอล 2:17 TH1971) พวกเขาอาจจะทำชั่วอย่างลับๆ ไประยะหนึ่ง แต่ในที่สุดเมื่อธาตุแท้ปรากฏออกมากระทบตต่อความเชื่อของ(the people/คน/คนทั้งหลาย////)และบ่อยครั้งเป็นเหตุให้คนหมดศรัทธาในศาสนา(ไปเลย) เหลือแต่ความไว้ใจใครที่มีชื่อว่าสอนพระวจนะของพระเจ้า พวกเขาสงสัยในคำประกาศของผู้รับใช้ที่แท้จร้งของพระคริสต์ และสงสัยอยู่ตลอดเวลาว่า “เดี๋ยวคนนี้ก็จะเป็นเหมือนคนที่เราเคยนับถือว่าบริสุทธิ์แต่กลับเลวทรามละมั้ง” ดังนั้นพระวจนะของพระเจ้าจึงขาดพลังที่จะออกผลใจของมนุษย์ด้วยประการฉะนี้ {PP 580.1}

## {PP 580.2}

คำติเตียนที่เอลีกล่าวแก่ลูกชายทั้งสองมีความสำคัญยิ่งนัก ทุกคนที่รับใช้พระเจ้าผู้บริสุทธิ์ควรไตร่ตรองถึงถ้อยคำเหล่านี้ว่า “ถ้ามนุษย์คนใดกระทำผิดต่อมนุษย์ด้ววกัน พระเจ้าจะทรงวินิจฉัยให้เขา แต่ถ้ามนุษย์กระทำบาปต่อพระเจ้า ใครจะทูลขอเพื่อเขาได้เล่า” (1 ซามูเอล 2:25 TH1971) ถ้าความผิดของลูกชายทั้งสองของเอลี(กระทบ/ทำร้าย//)เพื่อนมนุษย์ด้วยกันอย่างเดียว ผู้พิพากษาอาจ(ไกล่เกลี่ย/)ด้วยการลงโทษและปรับค่าเสียหาย ฉะนั้นผู้ทำผิดคงได้รับการอภัยได้ หรือถ้าทำผิดโดยไม่เจตนาก็สามารถถวายเครื่องบูชาไถ่บาปเพื่อพวกเขา แต่ความบาปของลูกทั้งสองของเอลี(สานเข้าด้วยกัน)กับงานปุโรหิตที่ปรนนิบัติองค์ผู้สูงสุดและการถวายบูชาชำระบาป จนกระทั่งงานของพระเจ้าเป็นที่ดูหมิ่นและลบหลู่ในสายตาของประชาชนถึงขั้นที่ไม่สามารถลลล้างได้ พ่อ(บังเกิดเกล้า/ของพวกเขาเอง)ถึงแม้เป็นมหาปุโรหิต แต่ไม่กล้าทูลขอการอภัยแทนลูกเลย ท่านไม่อาจบังพวกเขาไว้จากพระพิโรธของพระเจ้าผู้บริสุทธิ์ ความบาปที่หนักที่สุดคือการดูหมิ่นกระบวนการทรงไถ่ที่สวรรค์วางไว้เพื่อช่วยมนุษย์ให้รอด คนที่ทำบาปเช่นนี้ได้ “ตรึงพระบุตรของพระเจ้าเสียแล้ว และทำให้พระองค์ทรงรับการดูหมิ่นเยาะเย้ย” (ฮีบรู 6:6 TH1971) {PP 580.2}
