---
book:
  title:
    th: บรรพชนกับผู้เผยพระวจนะ เล่ม 4
    en: Patriarchs and Prophets
chapter:
  number: 47
  title:
    th: ผูกมิตรกับชาวกิเบโอน
    en: League With the Gibeonites
  url: https://egwwritings.org/?ref=en_PP.505&para=84.2326
  basedon: ศึกษาควบคู่กับ โยชูวา 9 และ 10
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---

## {PP 505.1}

คนอิสราเอลเดินทางจากเชเคมกลังไปยังค่ายที่กิลกาล ไม่นานก็มีคณะทูตแปลกๆ มาขอทำพันธไมตรี ทูตเหล่านั้นเล่าว่า พวกเขามาจากประเทศที่ห่างไกล ซึ่งเมื่อมองภายนอกก็ดูเหมือนจะเป็นอย่างนั้น เสื้อผ้าก็เก่าและซีด รองเท้าก็มีรอบปะ เสบียงอาหารขึ้นรา และถุงที่ใช้บรรจุเหล้าองุ่นก็ขาดและถูกพันไว้เหมือนรีบซ่อมกลางทาง {PP 505.1}

## {PP 505.2}

ในบ้านเมืองอันไกลโพ้น ซึ่งเขาบอกว่าอยู่นอกเขตปาเลสไตน์ ชาวบ้างได้ยินข่าวเรื่องการอัศจรรย์ที่พระเจ้าทรงช่วยคนของพระองค์ พวกเขาจึงถูกใช้มาเพื่อทำพันธสัญญา ชาวฮีบรูได้รับคำเตือนเป็นพิเศษไม่ให้ผูกมิตรใดๆ กับชนชาติในแผ่นดินคานาอันที่กราบไหว้รูปเคารพ ผู้นำอิสราเองสงสัยว่าคนแปลกหน้าเหล่านี้พูดความจริงหรือไม่ จึงค้านว่า "แต่พวกท่านอาจจะอาศัยอยู่ในละแวกนี้" (TNCV) ทูตได้แต่ตอบว่า "พวกเราเป็นผู้รับใช้ของท่าน" แต่เมื่อโยชูว่าถามซ้ำว่า "พวกเจ้าเป็นใครกันและมาจากที่ไหน" พวกเขาก็ตอบแบบเดินโดบเพิ่มหลักฐานว่า "ขนมปังของเรานี้ในวันที่เราออกมาหาพวกท่าน เราเอาออกจากบ้านเมื่อยังร้อนๆ อยู่เพื่อใช้เป็นอาหารรับประทานตามทาง แต่บัดนี้ ดูสิ แห้งและราขึ้นแล้ว ถุงนี้เมื่อเราเติมเหล้าองุ่นก็ยังใหม่อยู่ แต่นี่แน่ะ มันขาดแล้ว เสื้อผ้าและรองเท้าของเราก็เก่า เพราะหนทางไกลมาก" {PP 505.2}

## {PP 505.3}

คำพูดของคณะทูตสามารถโน้มน้าวผู้นำอิสราเอล ชาวฮีบรู "ไม่ได้ทูลขอการแนะนำจากพระยาห์เวห์ และโยชูวาก็ทำสัญญาสันติภาพกับพวกเขา และทำพันธสัญญากับเขาให้ไว้ชีวิตพวกเขา และพวกผู้นำของชุมนุมชนก็สาบานต่อเขา" อย่างนี้แหละพวกเขาจึงทำพันธสัญญากัน ต่อมาสามวันความจริงจึงปรากฏ คนอิสราเอล "ได้ยินว่าพวกเหล่านั้นเป็นเพื่อนบ้านอยู่ท่ามกลางพวกตน" ชาวกิเบโอนรู้ว่าเป็นไปไม่ได้ที่จะรบชนะชาวฮีบรู พวกเขาขจึงใช้กลอุบายเพื่อรักษาชีวิตของตน {PP 505.3}

## {PP 506.1}

คนอิสราเอลโกรธเคืองยิ่งนักเมื่อรู้ว่าตนถูกหลอก ต่อมาสามวันเมื่อเดินทางมาถึงเขตเมืองต่างๆ ของชาวกิเบโอนใกล้จุดศูนย์กลางแผ่นดินก็ยิ่งรู้สึกไม่พอใจ "ชุมนุมชนก็บ่นต่อว่าพวกผู้นำ" แต่พวกผู้นำไม่ยอมหักพันธสัญญาถึงแม้จะได้มาด้วยการหลอกลวง เพราะ "ได้สาบานต่อพวกเขาในพระนามของพระยาห์เวห์พระเจ้าของอิสราเอล" ฉะนั้น "คนอิสราเอลไม่ได้ฆ่าเขา" ชาวกิเบโอนสัญญาว่าจะละทิ้งการไหว้รูปเคารพ และรับเอาที่จะนมัสการพระยาห์เวห์ การไว้ชีวิตพวกเขาจึงไม่ขัดคำสั่งของพระเจ้าที่ให้ทำลายชาวคานาอันที่กราบไหว้รูปเคารพ ดังนั้นชาวฮีบรูไม่ได้ปฏิญาณตนที่จะทำบาป และถึงแม้พวกเขาตะปฏิญาณเพราะถูกหลอกลวงแต่ก็ไม่ควรมองข้าม สัญญาผูกมัดทั้งหลายถ้าไม่ได้บังคับให้ทำผิดก็ควรถือว่ามีผลศักดิ์สิทธิ์ คำสัญญาและคำปฏิญาณย่อมละเมิดมิได้ ไม่ว่าจะเป็นเพราะเห็นแก่ได้ การแก้แค้น หรือประโยชน์ส่วนตัวก็ตาม "พระยาห์เวห์ทรงเกลียดชังปากที่พูดมุสา" (สุภาษิต 12:22) "ผู้ใดจะขึ้นไปบนภูเขาของพระยาห์เวห์ และผู้ใดจะยืนอยู่ในสถานนมัสการของพระองค์" คือผู้ที่ "ถึงสาบานแล้ว และต้องเสียประโยชน์ เขาก็ไม่กลับคำ" (สดุดี 24:3; 15:4) {PP 506.1}

## {PP 506.2}

ชาวกิเบโอนได้รับการไว้ชีวิต แต่ก็ต้องรับใช้ปรนนิบัติพลับพลาในงานต่ำต้อยทั้งหลาย "ในวันนั้นโยชูวาได้ตั้งพวกเขาให้เป็นคนตัดฟืนและคนตักน้ำสำหรับชุมนุมชน และสำหรับแท่นบูชาของพระยาห์เวห์ พวกเขาตอบรับเงื่อนไขเหล่านี้ด้วยความซาบซึ้ง โดยยอมรับว่าพวกตนผิด พวกเขายินดีที่จะแลกชีวิตคืนมาด้วยเงือนไขอะไรก็ได้ จึงกล่าวแก่โยชูวาว่า "บัดนี้เราอยู่ในมือของท่าน จงทำต่อเราตามที่ท่านเห็นดีเห็นชอบเถิด" ฉะนั้นลูกหลานของชาวกิเบโอนจึงมีความเกี่ยวข้องกับการปรนนิบัติพลับพลาเป็นเวลาหลายศัตวรรษ {PP 506.2}

## {PP 506.3}

อาณาเขตของชาวกิเบโอนมีสี่เมืองด้วยกัน พวกเขาไม่มีกษัตริย์ปกครอง หากมีคณะผู้ใหญ่ หรือสมาชิกสภาสูง เมืองกิเบโอนเป็นเมืองเอก "กิเบโอนเป็นเมืองใหญ่เสมอเมืองหลวง…และบุรุษชาวเมืองนั้นก็ล้วนเป็นนักรบกล้าหาญ" ที่เมืองใหญ่เช่นนี้จะยอมขายหน้าถึงเพียงนั้นเพื่อหวังจะรอดชีวิตเป็นหลักฐานที่เด่นชัดถึงความหวาดผวาที่ชาวคานาอันมีต่อคนอิสราเอล {PP 506.3}

## {PP 507.1}

แต่คงเป็นการดีสำหรับชาวกิเบโอนถ้าเขาเข้าหาคนอิสราเอลอย่างสุจริต ถึงแม้การยอมจำนนต่อพระยาห์เวห์ช่วยพวกเขาให้มีชีวิตต่อไป แต่การหลอกลวงมีแต่ทำให้ต้องขายหน้าให้ทำงานต่ำต้อย พระเจ้าทรงเตรียมทางให้ทุกคนที่ยอมละทิ้งความเชื่อเดิมและมาเชื่อมสัมพันธ์กับคนอิสราเอลจะได้รับพระพรแห่งพันธสัญญา คนเหล่านี้ถูจัดอยู่ในพวก "คนต่างด้าวซึ่งอาศัยอยู่ท่ามกลางพวกเจ้า" มีสิทธิและได้รับประโยชน์เท่ากับคนอิสราเอล โดยมีข้อยกเว้นไม่กี่ข้อ พระเจ้าตรัสสั่งว่า {PP 507.1}

## {PP 507.2}

"เมื่อคนต่างด้าวอาศัยอยู่กับเจ้าในแผ่นดินของพวกเจ้า ห้ามข่มเหงเขา คนต่างด้าวที่อาศัยอยู่กับพวกเจ้านัน้นก็เป็นเหมือนกับคนท้องถิ่นของเจ้า จงรักเขาเหมือนกับรักตัวเอง" (เลวีนิติ 19:33–34) ส่วนเรื่องเทศกาลปัสกาและการถวายบูชานั้นมีคำสั่งว่า "จะต้องมีกฎเกณฑ์อย่างเดียวกันสำหรับชุมนุมชน และสำหรับคนต่างด้าวผู้มาอาศัยอยู่กับเจ้า…พวกเจ้าเป็นอย่างไร คนต่างด้าวก็ต้องเป็นอย่างนั้นเฉพาะพระพักตร์พระยาห์เวห์" (กันดารวิถี 15:15) {PP 507.2}

## {PP 507.3}

ถ้าไม่ใช่เพราะการหลอกลวงแล้ว ชาวกิเบโอนคงได้รับการต้อนรับตามข้อความข้างบน สำหรับคนที่มาจากเมืองใหญ่ที่มีศักดิ์เท่าเมืองหลวง ที่บุรุษชาวเมืองนั้น "ล้วนเป็นนักรบกล้าหาญ" ถือว่าเป็นการขายหน้าไม่น้อยที่จะต้องตัดฟืนหาบน้ำตลอดชั่วชาตพันธ์ แต่พวกเขารับเอาชุดคนยากจนให้ใช้ในการหลอกลวง จึงต้องใส่ชุดดังกล่าวเป็นสัญลักษ์แห่งการเป็นทาสตลอดกาล แล้วการรับใช้ของพวกเขาในตัวและชั่วอายุจะเป็นพยานให้เห็นว่า พระเจ้าทรงเกลียดชังความเท็จ {PP 507.3}

## {PP 507.4}

เมื่อชาวกิเบโอนยอมจำนวนต่อคนอิสราเอล ทำให้กษัตริย์ทั้งหลายของชาวคานาอันตกตะลึง พวกเขาจึงวางแผนทันทีเพื่อทำโทษคนที่ยอมทำสัญญาไมตรีกับพวกที่บุกรุก มีอาโดนีเซเดกกษัตริย์เยรูซาเล็มเป็นผู้นำ ทั้งหมดมีกษัตริย์ชาวอาโมไรต์ห้าคนรวมกันเพื่อต่อสู้เมืองกิเบโอน การเคลื่อนทหารเป็นไปอย่างว่องไวจนชาวกิเบโอนรับมือไม่ทัน พวกเขาจึงส่งข่าวไปหาโยชูวาที่กิลกาลว่า "ขอท่านอย่าได้ปล่อยมือจากผู้รับใช้ของท่านเลย ขอเร่งขึ้นมาช่วยพวกเราให้รอดและช่วยเหลือเรา เพราะว่าบรรดากษัตริย์ของคนอาโมไรต์ ซึ่งอยู่ในแดนเทือกเขา ได้รวมกำลังกันต่อสู้เรา" ภัยครั้งนี้ไม่ได้เป็นเรื่องเลวร้ายสำหรับชาวกิเบโอนอย่างเดียว แต่ก็ทำให้คนอิสราเอลเองต้องเผชิญอันตรายด้วย เมืองกิเบโอนคุมช่องแคบที่ผ่านไปยังเขากลางและเขตใต้ของปาเลสไตน์ ซึ่งคงต้องรักษาจุดนี้ไว้ถ้าจะยึดแผ่นดิน {PP 507.4}

## {PP 507.5}

โยชูวาเตรียมตัวเพื่อไปช่วยเมืองกิเบโอนทันที ชาวเมืองที่ถูกแวดล้อมด้วยศัตรูกลัวว่าโยชูวาอาจปฏิเศษคำขอร้องของพวกเจา เพราะการหลอกลวงของตน แต่เนื่องจากชาวกิเบโอนได้ยอมอยู่ใต้การครอบครองของคนอิสราเอง และยอมที่จะนมัสการพระเจ้า ท่านรู้สึกว่าเป็นหน้าที่ของท่านที่จะคุ้มครองพวกเขา แต่ครั้งนี้ท่านจะไม่ทำอะไรก่อนที่ได้ขอคำแนะนำจากพระเจ้า ซึ่งพระองค์ทรงหนุนใจให้ท่านไป โดยตรัสว่า "อย่ากลัวเขาเลยเพราะเราได้มอบเขาไว้ในมือเจ้าแล้ว จะไม่มีใครในพวกเขาสักคนเดียวที่จะยืนหยัดต่อสู้เจ้าได้" "โยชูวาจึงขึ้นไปจากกิลกาล ทั้งท่านและพวกทหารและนักรบกล้าหาญทุกคน" {PP 507.5}

## {PP 508.1}

โยชูวาให้ทหารเดินทางทั้งคืน พอรุ่งเช้าพวกเขาก็อยู่หน้าเหมืองกิเบโอน ส่วนพวกกษัตริย์คนอาโมไรต์แทบจะรวมทหารที่อยู่รอบเมืองเกือบไม่ทัน การโจมตีของฝ่ายโยชูวาทำให้ชาวอาโมไรต์พ่ายแพ้อย่างราบคาบ กองทัพใหญ่ของพวกเขาแตกหนีต่อหน้าโยชูวาขึ้นไปช่องแคบไปทางเบธโฮโรน พอผ่านช่องแคบก็วิ่งพรวดลงทางชันของฟากโน้น แล้วก็เกิดพายุลูกเห็บมาปะทะพวกเขาอย่างแรง "พระยาห์เวห์ทรงโยนหินใหญ่ๆ ลงมาากฟ้า…ผู้ที่ตายด้วยลูกเห็บนั้นก็มากกว่าผู้ที่ประชาชนอิสราเอลฆ่าเสียด้วยดาบ" {PP 508.1}

## {PP 508.2}

ในขณะที่ชาวอาโมไรต์หนีหัวซุกหัวซุนเพื่อหาที่หลบภัยตามภูเขา โยชูวามองลงจากไหล่เขาและคำนวนว่าเหลือเวลากลางวันน้อยเกินไปที่จะทำงานให้สำเร็จ ถ้าไม่ปราบศัตรูอย่างสิ้นเชิง พวกเขาก็คงรวมกำลังมาต่อสู้คนอิสราเอลอีก "แล้วโยชูวาก็ทูลพระยาห์เวห์…และท่านได้กล่าวต่อหน้าอิสราเอลว่า 'ดวงอาทิตย์เอ๋ย จงหยุดนิ่งตรงเมืองกิเบโอน และดวงจันทร์เอ๋ย ตรงหุบเขาอัยยาโลน' ดวงอาทิตย์ก็หยุดนิ่ง และดวงจันทร์ก็นิ่งอยู่ง จนชนชาตินี้ได้แก้แค้นศัตรูของเขาเสร็จ…ดวงอาทิตย์ก็หยุดนิ่งอยู่กลางท้องฟ้า ไม่ได้รีบตกไปตามเวลาประมาณหนึ่งวันเต็ม" {PP 508.2}

## {PP 508.3}

ก่อนตกค่ำในวันนั้นพระสัญญาของพระเจ้าที่มีต่อโยชูวาก็สำเร็จ กองทัพศัตรูทั้งหมดได้ถูกมอบไว้ในมือของท่าน คนอิสราเอลได้จดจำเหตุการณ์ในวันนั้นเป็นเวลานาน "ไม่มีวันอย่างนั้นอีกแล้วที่พระยาห์เวห์ทรงสดับฟังเสียงของมนุษย์ เพราะว่าพระยาห์เวห์ทรงต่อสู้เพื่ออิสราเอล" "ดวงอาทิตย์ ดวงจันทร์หยุดนิ่งบนที่สูง เมื่อแสงแห่งลูกธนูทั้งหลายของพระองค์่พุ่งผ่านไป เมื่อแสงแวบวาบแห่งหอกของพระองค์พุ่งไป ด้วยความกลิ้ว พระองค์เสด็จไปเหนือพิภพ ด้วยความโกรธ พระองค์ทรงเหยียบย่ำบรรดาประชาชาติ พระองค์เสด็จออกมาเพื่อช่วยประชากรของพระองค์ให้รอด" (ฮาบากุก 3:11–13) {PP 508.3}

## {PP 509.1}

พระวิญญาณของพระเจ้าทรงดลใจให้โยชูวาอธิษฐานอย่างนั้น เพื่อเป็นหลักฐานถึงฤทธิ์อำนาจของพระเจ้า ฉะนั้นผู้นำอิสราเอลจึงไม่ได้ประมาทที่ทูลขอเช่นนั้น ถึงแม้ว่าพระเจ้าทรงสัญญากับโยชูวาว่าจะทำให้ศัตรูของคนอิสราเอลพ่ายแพ้อย่างแน่นอน แต่โยชูวาก็ยังทุ่มเทกำลังเหมือนกับว่าชัยชนะขึ้นอยู่กับกองทัพอิสราเอลอย่างเดียว ท่านทำทุกสิ่งที่กำลังมนุษย์ทำได้ แล้วจึงอ้อนวอนขอพระเจ้าด้วยควาสมเชื่อ เคล็ดลับแห่งความสำเร็จก็คือการฤทธิ์อำนาจของพระเจ้ารวมกับความพยายามของมนุษย์ ผู้ที่สร้างผลงานที่โดดเด่นที่สุดคือผู้ที่พึ่งพระหัตถ์อันทรงฤทธิ์มากที่สุด คนที่สั่งว่า "ดวงอาทิตย์เอ๋ย จงหยุดนิ่งตรงเมืองกิเบโอน และดวงจันทร์เอ๋ย ตรงหุบเขาอัยยาโลน" เป็นคนเดียวกันที่นอนราบติดกิบพื้นอธิษฐานที่ค่ายกิลกาลเป็นเวลาหลายชั่วโมง ผู้ที่มี(พลัง/กำลัง/)มากคือผู้ที่อธิษฐานมาก {PP 509.1}

## {PP 509.2}

การมหัศจรรย์ครั้งนี้เป็นหลักฐานว่าธรรมชาติอยู่ภายใต้การควบคุมของพระเจ้า ซาตานพยายามปิดบังอำนาจของพระเจ้าในธรรมชาติ เพื่อไม่ให้คนเห็นถึงฤทธิ์อำนาจของพระเจ้าที่เป็นปฐมเหตุ การอัศจรรย์นี้ประณามทุกคนที่คิดจะยกธรรมชาติไว้สูงกว่าพระเจ้าแห่งธรรมชาติ {PP 509.2}

## {PP 509.3}

พระเจ้าทรงเรียกพลังธรรมชาติตามน้ำพระทัยของพระองค์เพื่อขจัดศัตรูของพระองค์ให้พ่ายแพ้ "ไฟกับลูกเห็บ หิมะกับหมอก ลมพายุ ทำตามพระบัญชาของพระองค์" (สดุดี 148:8) เมื่อชาวอาโมไรต์รวมตัวกันเพื่อขัดขวางน้ำพระทัยของพระเจ้า พระองค์ทรงห้ามปราม โดย "โยนหินใหญ่ๆ ลงมาจากฟ้า" ให้ตกใส่ศัตรูของคนอิสราเอล นอกจากนี้พระคัมภีร์ยังกล่าวถึงการสู้รบที่ยิ่งใหญ่กว่านี้ ซึ่งจะเกิดขึ้นในช่วงปิดฉากประวัติศาสตร์โลก ซึ่งจะเป็นไปตามข้อพระคัมภีร์ที่กล่าวว่า "พระยาห์เวห์ได้ทรงเปิดคลังอาวุธของพระองค์ และทรงนำอาวุธแห่งพระพิโรธของพระองค์ออกมา" (เยเรมีย์ 50:25) "เจ้าเข้าไปในคลังหิมะแล้วหรือ เจ้าเห็นคลังลูกเห็บซึ่งเราสงวนไว้เพื่อเวลายากลำบาก เพื่อวันแห่งศึกและสงครามแล้วหรือ" (โยบ 38:22–23) {PP 509.3}

## {PP 509.4}

ผู้เขียนพระธรรมวิวรณ์ได้บรรยายถึงการทำลายที่จะเกิดขึ้นเมื่อ "มีพระสุรเสียงดังออกมาจากพระที่นั่งในพระวิหารนั้นว่า 'สำเร็จแล้ว'" ดังนี้ "ลูกเห็บใหญ่ก็ตกจากฟ้าลงมาบนตัวคนทั้งหลาย แต่ละก้อนหนักประมาณห้าสิบกิโลกรัม" (วิวรณ์ 16:17, 21) {PP 509.4}