---
chapter:
  number: 33
  title:
    th: จากซีนายถึงคาเดช
    en: From Sinai to Kadesh
  url: https://legacy.egwwritings.org/?ref=en_PP.374&para=84.1687
  basedon: กันดารวิถี 11 และ 12
---

## {PP 374.1}

### จัดการค่ายที่มีระเบียบ

คนอิสราเอลไม่ได้เริ่มสร้างพลับพลาทันทีที่ไปถึงภูเขาซีนาย แต่สร้างขึ้นเป็นครั้งแรกเมื่อเข้าสู่ปีที่สองนับตั้งแต่อพยพออกจากอียิปต์ หลังจากนั้นก็มีการสถาปนาปุโรหิต การฉลองเทศกาลปัสกา การนับจำนวนประชากร และการจัดการต่างๆ ที่จำเป็นต่อการบริหารฝ่ายพลเรือนและต่อระบบศาสนา ฉะนั้นชาวอิสราเอลจึงค้างอยู่ในค่ายที่ซีนายต่อไปอีกเกือบ 1 ปี การนมัสการจึงเป็นรูปเป็นร่างขึ้นมา ณ ที่แห่งนี้ มีการกำหนดกฎหมายเพื่อบริหารบ้านเมือง และมีการวางระเบียบที่มีประสิทธิภาพมากขึ้นเพื่อเตรียมพร้อมสำหรับการเข้าไปในแผ่นดินคานาอัน {PP 374.1}

## {PP 374.2}

การปกครองของคนอิสราเอลมีจุดเด่นที่การบริหารจัดการอย่างเป็นระบบครอบคลุมทุกภาคส่วน ทั้งเรียบง่ายและครบถ้วนบริบูรณ์จนเป็นที่น่าประทับใจ ทุกสิ่งที่พระเจ้าทรงสร้างล้วนแล้วแต่สมบูรณ์แบบและเป็นระเบียบอย่างเห็นได้ชัด การปกครองและพิธีกรรมทั้งหลายของชาวฮีบรูก็เช่นกัน พระเจ้าทรงเป็นศูนย์กลางอำนาจและการปกครอง ทรงเป็นประมุขของชนชาติอิสราเอล พระองค์ทรงแต่งตั้งโมเสสในฐานะผู้นำที่แลเห็นได้ เพื่อให้ท่านดำเนินการตามกฎระเบียบต่างๆ ในพระนามของพระองค์ ต่อมามีการเลือกคณะกรรมการ 70 คนจากผู้อาวุโสของแต่ละเผ่าเพื่อช่วยเหลือโมเสสในการบริหารงานทั่วไปของชาติ นอกจากนั้นก็มีพวกปุโรหิตที่ทูลถามน้ำพระทัยของพระองค์ในพลับพลา แต่ละเผ่ามีหัวหน้าเผ่า และ “ผู้ปกครองคนพันคนบ้าง ร้อยคนบ้าง ห้าสิบคนบ้าง สิบคนบ้าง” สุดท้ายมี “พนักงานต่างๆ ตามเผ่า” ที่พร้อมรับมอบหมายงานเฉพาะกิจ (เฉลยธรรมบัญญัติ 1:15 THSV) {PP 374.2}

## {PP 374.3}

ค่ายของชาวฮีบรูถูกจัดวางอย่างเป็นระเบียบเรียบร้อย โดยแบ่งออกเป็น 3 เขตใหญ่ๆ แต่ละเขตมีการกำหนดที่ตั้งอย่างเจาะจง เขตแรกคือพลับพลาอยู่ที่ศูนย์กลาง เป็นที่ประทับของพระมหากษัตริย์ผู้ไม่ทรงปรากฏแก่ตา รอบๆ พลับพลาเป็นเขตที่พักของพวกปุโรหิตและคนเลวี ส่วนเขตที่สามอยู่รอบนอกเป็นที่พักของเผ่าอื่นๆ {PP 374.3}

## {PP 375.1}

คนเผ่าเลวีได้รับมอบหมายให้ดูแลพลับพลาพร้อมทุกสิ่งที่เกี่ยวข้อง ทั้งในค่ายระหว่างการหยุดพักและในขณะเดินทาง เมื่อออกเดินทางพวกเขามีหน้าที่รื้อเต็นท์ศักดิ์สิทธิ์นั้นลง และเมื่อหยุดพักก็มีหน้าที่กางพลับพลาขึ้น คนเผ่าอื่นไม่ได้รับอนุญาตให้เข้ามาใกล้ หากฝ่าฝืนมีโทษถึงตาย คนเลวีถูกจัดเป็น 3 แผนกตามเชื้อสายลูกชาย 3 คนของเลวี แต่ละแผนกมีหน้าที่รับผิดชอบเป็นของตัวเอง โมเสสกับอาโรนตั้งเต็นท์ของตนประชิดด้านหน้าของพลับพลา ทางทิศใต้คือที่พักของตระกูลโคฮาท มีหน้าที่ดูแลหีบพันธสัญญา “โต๊ะ คันประทีป แท่นบูชาทั้งสอง” และเครื่องใช้ต่างๆ (กันดารวิถี 3:31 THSV) ทางทิศเหนือคือที่พักของตระกูลเมรารี ได้รับมอบหมายให้รับผิดชอบเสา ฐานรอง กรอบไม้ และโครงสร้างทั้งหลายของพลับพลา<!--กันดารวิถี 3:36 THSV--> ส่วนด้านหลังคือที่พักของตระกูลเกอร์โชน รับผิดชอบผ้าบังและม่านต่างๆ {PP 375.1}

## {PP 375.2}

ตำแหน่งที่พักของแต่ละเผ่าก็ถูกระบุไว้เช่นกัน ไม่ว่าเวลาเดินทางหรือตั้งค่ายก็ต้องอยู่ข้างธงประจำเผ่าตามที่พระเจ้าทรงบัญชาไว้ “ชนอิสราเอลจะตั้งค่ายรอบเต็นท์นัดพบ ให้ห่างจากเต็นท์นัดพบระยะหนึ่ง แต่ละคนอยู่ภายใต้ธงประจำกองของเขาพร้อมกับธงประจำครอบครัว” “พวกเขาจะเคลื่อนออกตามลำดับเดียวกับการตั้งค่าย แต่ละกลุ่มอยู่ในตำแหน่งของตนเองภายใต้ธงประจำกองของตน” (กันดารวิถี 2:2, 17 TNCV) คนชาติอื่นๆ ที่ร่วมเดินทางมาจากอียิปต์จะไม่ได้รับอนุญาตให้พักในพื้นที่ของเผ่าต่างๆ ของคนอิสราเอล แต่ต้องอาศัยอยู่รอบนอกค่าย ส่วนลูกหลานของเขานั้นต้องถูกกีดกันจากชุมนุมชนอิสราเอลจนกระทั่งถึงชั่วอายุที่สามจึงสามารถเข้าร่วมได้ (ดู เฉลยธรรมบัญญัติ 23:7–8) {PP 375.2}

## {PP 375.3}

คนอิสราเอลถูกกำชับให้ทำความสะอาดบริเวณค่ายอย่างพิถีพิถันและดูแลความระเบียบเรียบร้อยอย่างละเดียดถี่ถ้วน มีการบังคับใช้กฎสุขอนามัยอย่างทั่วถึง ใครก็ตามที่เป็นมลทินไม่ว่าด้วยเหตุใดจะถูกห้ามไม่ให้เข้าค่าย มีความจำเป็นต้องใช้มาตรการเหล่านี้เพื่อคุ้มครองสุขภาพปวงชนอันมากหลายนั้น ไม่เพียงเท่านั้น คนอิสราเอลต้องรักษาความเรียบร้อยและความบริสุทธ์อย่างถ้วนถี่ เพื่อพระเจ้าผู้บริสุทธิ์จะสถิตอยู่ด้วย ตามที่พระองค์ตรัสไว้ว่า “พระเจ้าของท่านทรงดำเนินอยู่ท่ามกลางค่ายของท่าน เพื่อจะทรงช่วยกู้ท่านและทรงมอบศัตรูของท่านไว้ต่อท่าน เพราะฉะนั้นค่ายของท่านต้องบริสุทธิ์” (เฉลยธรรมบัญญัติ 23:14 THSV) {PP 375.3}

## {PP 375.4}

### วีธีการทรงนำ

ตลอดการเดินทางของคนอิสราเอล ลูกหลานของโคฮาทหามหีบพันธสัญญาที่บรรจุพระบัญญัติอันศักดิ์สิทธิ์ของพระเจ้านำหน้าขบวน ตามที่พระคัมภีร์ได้บันทึกไว้ว่า “หีบพันธสัญญาของพระเจ้านำหน้าเขาไป…เพื่อหาที่พักให้เขา” (กันดารวิถี 10:33 TH1971) ส่วนโมเสสกับอาโรนเดินอยู่ข้างหน้าหีบพันธสัญญาอีกที มีพวกปุโรหิตถือแตรเงิน อยู่ใกล้ๆ ปุโรหิตเหล่านี้รับคำสั่งจากโมเสสแล้วสื่อสารไปยังประชาชนด้วยสัญญาณแตร ฝ่ายผู้นำของแต่ละกองมีหน้าทีออกคำสั่งที่ชัดเจนตามเสียงแตรเหล่านั้นว่าจะเคลื่อนขบวนไปอย่างไร ใครที่ไม่ปฏิบัติตามคำสั่งจะถูกประหารชีวิต {PP 375.4}

## {PP 376.1}

พระเจ้าทรงเป็นพระเจ้าแห่งความเป็นระเบียบเรียบร้อย ทุกสิ่งที่เกี่ยวข้องกับสวรรค์ล้วนเป็นระเบียบอย่างไร้ที่ติ ทูตสวรรค์อยู่ภายใต้การบังคับบัญชาและเคลื่อนไหวอย่างมีระเบียบวินัย ความสำเร็จจะเกิดขึ้นได้ก็ต่อเมื่อทุกอย่างเป็นระเบียบเรียบร้อยและมีการทำงานประสานกลมกลืนกัน ในปัจจุบันพระเจ้าทรงให้ความสำคัญกับความเป็นระเบียบและการจัดการที่เป็นระบบในพระราชกิจของพระองค์ไม่น้อยไปกว่าในสมัยของคนอิสราเอลโบราณ ทุกคนที่รับใช้พระองค์ต้องทำงานอย่างชาญฉลาด ไม่ใช่ด้วยการประมาทเลินเล่อ หรือแบบขอไปที พระเจ้าทรงประสงค์ให้งานของพระองค์ทำด้วยความเชื่อและความปราณีต เพื่อพระองค์จะทรงประทับตราอย่างพอพระทัย {PP 376.1}

## {PP 376.2}

พระเจ้าทรงเป็นผู้นำทางคนอิสราเอลตลอดการเดินทางของพวกเขา เสาเมฆจะลอยลงมาเป็นสัญญาณบอกถึงสถานที่ตั้งค่าย และจะลอยอยู่เหนือพลับพลาตลอดระยะเวลาที่พวกเขาต้องตั้งค่ายอยู่ตรงนั้น พอถึงเวลาออกเดินทาง เสาเมฆก็จะลอยสูงขึ้นไปเหนือพลับพลา มีการอธิษฐานทูลขอให้พระเจ้าทรงนำเมื่อออกเดินทาง และเมื่อถึงที่หยุดพัก “ทุกครั้งที่หีบพันธสัญญานำหน้าไป โมเสสกล่าวว่า ‘ข้าแต่องค์พระผู้เป็นเจ้า ขอทรงลุกขึ้น! ให้ศัตรูทั้งหลายของพระองค์กระจัดกระจายไป ให้บรรดาข้าศึกเตลิดหนีไปต่อหน้าพระองค์’ และเมื่อวางหีบพันธสัญญาลง เขากล่าวว่า ‘ข้าแต่องค์พระผู้เป็นเจ้า ขอทรงเสด็จกลับมา สู่ประชากรอิสราเอลนับแสนนับล้านนี้เถิด’” (กันดารวิถี 10:35–36 TNCV) {PP 376.2}

## {PP 376.3}

### รอนแรมในถิ่นทุรกันดาร

จากถิ่นทุรกันดารซีนายถึงคาเดชใช้เวลาเดินทางเพียง 11 วัน ในที่สุดเมื่อเสาเมฆลอยขึ้นเป็นสัญญาณให้คนอิสราเอลออกเดินทาง พวกเขาคาดหวังว่าจะได้เข้าไปในดินแดนอันอุดมสมบูรณ์โดยเร็ว พระเยโฮวาห์ทรงสำแดงการอัศจรรย์มากมายในการนำคนอิสราเอลออกจากอียิปต์ บัดนี้พวกเขาได้ทำพันธสัญญาอย่างเป็นทางการที่จะยอมรับพระองค์ในฐานะผู้นำสูงสุด และได้รับการรับรองว่าเป็นประชากรที่ทรงเลือกสรรขององค์ผู้ทรงมหิทธิฤทธิ์ พวกเขาจึงคาดหวังที่จะได้รับพระพรอันยิ่งใหญ่จากพระองค์ {PP 376.3}

## {PP 376.4}

อย่างไรก็ดี ยังมีหลายคนถึงกับต้องทำใจอำลาสถานที่ที่พวกเขาใช้พักแรมเป็นเวลานานจนเกือบจะรู้สึกว่าที่นั่นเป็นบ้าน ภายในหุบเขาอันแวดล้อมด้วยผาหิน พระเจ้าทรงแยกคนของพระองค์ให้ห่างออกจากบรรดาชนชาติทั้งหลายในโลกเพื่อทรงย้ำพระบัญญัติอันบริสุทธิ์ของพระองค์แก่พวกเขา ประชาชนชอบมองขึ้นไปที่ภูเขาศักดิ์สิทธิ์ที่ประปรายด้วยหิมะ และสันเขาขรุขระปราศจากพืชผล พระสิริของพระเจ้าเคยปรากฏอยู่ที่นั่นบ่อยๆ เมื่อเห็นภาพเหล่านี้จึงระลึกถึงพระเจ้าและเหล่าทูตสวรรค์ เป็นภาพที่ตรึงใจเกินที่จะหันหลังเดินจากไปอย่างง่ายดาย หรือจากไปอย่างร่าเริงยินดี {PP 376.4}

## {PP 377.1}

กระนั้นเมื่อสัญญาณแตรดังขึ้น ทุกคนก็ออกเดินทาง พลับพลาถูกหามอยู่ตรงกลาง และแต่ละเผ่าอยู่ในตำแหน่งที่กำหนดภายใต้ธงประจำเผ่าของตน สายตาทุกคู่จ้องดูเสาเมฆว่าจะนำไปทางทิศไหน เมื่อมันเคลื่อนไปหาเทือกเขาที่มืดดำและเปล่าเปลี่ยวทางทิศตะวันออก หลายคนถึงกับรู้สึกเศร้าและระแวงแคลงใจขึ้นมา {PP 377.1}

## {PP 377.2}

ยิ่งเดินไป ทางก็ยิ่งลำบากขึ้นตามลำดับ ผ่านช่องเขาขรุขระ และถิ่นทุรกันดารที่อ้างว้างเปล่าเปลี่ยว เป็นที่รกร้างอันกว้างใหญ่ไพศาล เป็น “ดินแดนแห้งแล้ง และหลุมบ่อ...แผ่นดินที่ไม่มีใครผ่านไปได้ และไม่มีมนุษย์อาศัยอยู่ที่นั่น” (เยเรมีย์ 2:6 THSV) ช่องเขาใกล้ไกลเต็มไปด้วยหญิงชายและเด็ก ทั้งสัตว์ลากเกวียน และฝูงปศุสัตว์ที่ทอดยาวเป็นทิวแถว พวกเขาจึงจำเป็นต้องเคลื่อนไปข้างหน้าอย่างช้าๆ ด้วยความยากลำบาก ประชาชนที่ชินกับการพักแรมเป็นเวลานานไม่พร้อมที่จะต้องเผชิญกับภัยอันตรายและความไม่สะดวกระหว่างเดินทาง {PP 377.2}

## {PP 377.3}

พอเดินทางได้ 3 วัน มีเสียงตัดพ้อต่อว่าดังขึ้นมา กลุ่มคนต่างชาติที่ร่วมเดินทางมาด้วยเป็นฝ่ายเริ่มบ่นก่อน มีหลายคนในกลุ่มนี้ที่ไม่ฝักฝ่ายคนอิสราเอล จึงคอยหาโอกาสที่จะตำหนิติเตียน แม้จะรู้ทั้งรู้ว่าโมเสสกับพวกเขากำลังเดินตามเสาเมฆที่นำทางอยู่ แต่พวกเขาไม่พอใจกับหนทางที่เลือกเดิน และวิพากษ์วิจารณ์การนำของโมเสสอยู่ตลอดเวลา ความขุ่นเคืองเป็นโรคติดต่อ ไม่นานนักก็ระบาดไปทั้งค่าย {PP 377.3}

## {PP 377.4}

### ปล่อยใจตามความอยาก

แล้วพวกเขาโวยวายขึ้นอีกครั้งเพราะอยากกินเนื้อสัตว์ แม้ว่าพระเจ้าประทานมานาอย่างเหลือล้น แต่พวกเขาก็ยังไม่พอใจ เมื่อครั้งที่เป็นทาสในอียิปต์คนอิสราเอลจำต้องประทังชีวิตด้วยอาหารพื้นๆ แต่ความอดอยากและการตรากตรำงานหนักทำให้รู้สึกกินได้อร่อย ส่วนชาวอียิปต์หลายคนที่ร่วมเดินทางไปด้วยนั้นชินกับอาหารเลิศหรู คนเหล่านี้จึงเป็นกลุ่มแรกที่บ่น พระเจ้าเริ่มประทานมานาให้คนอิสราเอลก่อนที่พวกเขาจะเดินทางไปถึงภูเขาซีนายเล็กน้อย ในคราวนั้นพระองค์ทรงให้พวกเขากินเนื้อตามที่เอะอะโวยวายขอ แต่ก็ให้กินเพียงวันเดียว {PP 377.4}

## {PP 378.1}

พระเจ้าทรงสามารถประทานเนื้อสัตว์อย่างอุดมสมบูรณ์เหมือนที่ประทานมานา แต่ที่ทรงจำกัดนั้นก็เพื่อประโยชน์ของพวกเขาเอง พระองค์มีพระประสงค์ให้พวกเขารับประทานอาหารที่เหมาะสำหรับร่างกายแทนอาหารที่ชินในอียิปต์อันเป็นเหตุให้เกิดโรค พวกเขาต้องฝึกปากท้องให้ชินกับอาหารที่อำนวยสุขภาพ เพื่อเขาจะมีความสุขกับการรับประทานอาหารแบบดั้งเดิมที่พระเจ้าประทานให้อาดัมกับเอวาในสวนเอเดนตั้งแต่แรก คือพืชผลของแผ่นดิน เพราะเหตุนี้เองคนอิสราเอลจึงไม่ค่อยมีโอกาสรับประทานเนื้อสัตว์ {PP 378.1}

## {PP 378.2}

ซาตานล่อลวงคนอิสราเอลให้มองข้อจำกัดนี้ว่าโหดร้ายและไม่ยุติธรรม มันหลอกล่อพวกเขาให้ปรารถนาในสิ่งที่ทรงห้าม เพราะมันเห็นว่า เมื่อคนปล่อยตัวตามใจปากโดยไม่ยับยังชั่งใจ ก็จะยิ่งก่อให้เกิดราคะตัณหา และจะเป็นการง่ายที่จะชักจูงเขาทั้งหลายให้อยู่ภายใต้การครอบงำของมัน ซาตานเป็นบิดาแห่งความทุกข์และโรคภัยไข้เจ็บ มันจู่โจมเข้าจุดที่จะสร้างความเจ็บป่วยมากที่สุด ตั้งแต่ครั้งที่มันล่อลวงให้เอวากินผลไม้ต้องห้ามได้สำเร็จ มันก็ใช้กลอุบายยั่วยุคนให้บำเรอท้องสนองปากเพื่อชักจูงพวกเขาให้ทำบาปมาโดยตลอด เป็นวิธีเดียวกันกับที่มันใช้โน้มน้าวคนอิสราเอลให้ตัดพ้อต่อว่าพระเจ้า การกินดื่มโดยไม่ยับยั้งชั่งใจนำไปสู่การสนองกิเลสตัณหา และเตรียมทางให้คนมองข้ามกฎศีลธรรมทั้งหมด เมื่อการทดลองประดังเข้ามา พวกเขาแทบไม่มีอำนาจที่จะต้านทานไว้ได้ {PP 378.2}

## {PP 378.3}

พระเจ้าทรงนำคนอิสราเอลออกจากอียิปต์เพื่อให้ลงหลักปักฐานในแผ่นดินคานาอัน ให้เป็นชนชาติบริสุทธิ์ ไร้มลทินและอยู่กินอย่างผาสุก เพื่อให้บรรลุจุดประสงค์นี้ พระองค์ทรงใช้สถานการณ์ต่างๆ ฝึกฝนพวกเขาให้มีวินัย ซึ่งจะเป็นประโยชน์ทั้งต่อตัวพวกเขาเองและคนรุ่นหลัง ถ้าหากยอมปฏิเสธความอยากและดำเนินตามข้อจำกัดอันชาญฉลาดของพระเจ้าแล้ว จะไม่มีความอ่อนแอหรือโรคภัยไข้เจ็บท่ามกลางพวกเขา ลูกหลานจะมีกำลังวังชาและมีสมองปราดเปรื่อง จะมองเข้าใจหลักสัจธรรมและหน้าที่รับผิดชอบอย่างทะลุปรุโปร่ง มีวิจารณญาณอันแหลมคมสามารถแยกแยะผิดชอบชั่วดีอย่างถี่ถ้วน แต่เนื่องจากไม่ยอมน้อมรับเอาข้อจำกัดและกฎเกณฑ์ของพระเจ้า พวกเขาส่วนใหญ่จึงไปไม่ถึงมาตรฐานอันสูงส่งที่พระองค์ทรงหมายพระทัยไว้ และพลาดโอกาสที่จะได้รับพระพรอันล้ำค่าที่พระองค์ทรงเตรียมไว้ให้ {PP 378.3}

## {PP 379.1}

### ผลของการบ่น

ผู้ประพันธ์สดุดีกล่าวว่า “พวกเขาจงใจลองดีกับพระเจ้า โดยเรียกร้องอาหารที่อยากกิน เขาต่อว่าพระเจ้าว่า ‘พระเจ้าทรงจัดสำรับในถิ่นกันดารได้หรือ เมื่อทรงตีหิน น้ำก็พุ่งออกมา ลำธารไหลล้น แต่พระองค์จะประทานอาหารให้พวกเราได้ด้วยหรือ พระองค์จะประทานเนื้อให้คนของพระองค์ได้ด้วยหรือ’ เมื่อองค์พระผู้เป็นเจ้าทรงได้ยิน พระองค์ก็กริ้วยิ่งนัก” (สดุดี 78:18–21 TNCV) เสียงพร่ำบ่นและการทะเลาะวิวาทเกิดขึ้นบ่อยครั้งตลอดการเดินทางจากทะเลแดงถึงภูเขาซีนาย แต่พระเจ้าทรงเวทนาคนอิสราเอลที่ตาบอดรู้เท่าไม่ถึงการ จึงไม่ทรงลงโทษความบาปของพวกเขาในขณะนั้น อย่างไรก็ตามเมื่อพวกเขามาถึงโฮเรบ คือภูเขาซีนาย พระองค์ได้ทรงสำแดงพระองค์เองแก่พวกเขา การที่คนอิสราเอลได้เห็นพระสิริ ฤทธานุภาพและพระเมตตาของพระเจ้าด้วยตาตนเองทำให้ความจริงได้ส่องมายังพวกเขาดุจดังแสงอันเจิดจ้า ฉะนั้นที่จะยังคงสงสัยและไม่พอใจจึงเป็นความผิดที่หนักหนากว่าเดิม นอกจากนั้นพวกเขาได้สัญญาเป็นมั่นเป็นเหมาะว่าจะนับถือพระเยโฮวาห์ในฐานะพระมหากษัตริย์ และจะเชื่อฟังพระองค์ บัดนี้การบ่นจึงเข้าข่ายเป็นการกบฏ และจะต้องได้รับโทษอย่างเด็ดขาดและทันท่วงทีเพื่อไม่ให้เกิดความโกลาหลและความพินาศในที่สุด “มีไฟจากองค์พระผู้เป็นเจ้าลงมาเผาผลาญพวกเขา” (กันดารวิถี 11:3 TNCV) คนที่บ่นโวยวายมากที่สุดถูกสายฟ้าจากเสาเมฆฟาดตาย {PP 379.1}

## {PP 379.2}

คนทั้งหลายพากันขวัญหนีดีฝ่อวิ่งเข้าหาโมเสสให้วิงวอนพระเจ้าเพื่อพวกเขา โมเสสจึงอธิษฐานและไฟก็ดับลง เพื่อเป็นการระลึกถึงการลงโทษในครั้งนี้ ท่านจึงเรียกสถานที่แห่งนั้นว่า “ทาเบราห์” แปลว่า “ลุกไหม้อยู่ (กันดารวิถี 11:3 TNCV เชิงอรรถ) {PP 379.2}

## {PP 379.3}

ต่อมาไม่นานความชั่วร้ายระบาดขึ้นยิ่งกว่าเดิม แทนที่ผู้รอดตายจะถ่อมใจลงและกลับเนื้อกลับตัว แต่การลงโทษอย่างน่าสยดสยองกลับทำให้พวกเขาก่นด่าเพิ่มขึ้นอีก คนทั่วทุกสารทิศพากันมาออกันยู่ที่ประตูเต็นท์ของตนร้องโหยร้องไห้ “ฝูงชนที่มากับพวกเขาเริ่มร้องหาอาหารอย่างอื่น และชาวอิสราเอลเริ่มคร่ำครวญอีกว่า ‘อยากกินเนื้อเหลือเกิน นึกถึงปลาที่เราเคยกินกันในอียิปต์โดยไม่ต้องซื้อ อีกทั้งแตงกวา แตงโม กระเทียมจีน หอมใหญ่ และกระเทียม แต่ขณะนี้เราเบื่ออาหาร เพราะเราไม่เคยเห็นอาหารอย่างอื่นนอกจากมานา’” (กันดารวิถี 11:4–6 TNCV) พวกเขาจึงแสดงความไม่พอใจกับอาหารที่พระผู้สร้างทรงจัดเตรียมไว้ให้ด้วยประการฉะนี้ ทั้งที่มีหลักฐานประจักษ์ชัดตลอดมาว่า มานามีคุณค่าทางอาหารตามที่ร่างกายต้องการพอดี เพราะไม่มีใครอ่อนเปลี้ยเพลียแรงทั่วทุกเผ่าของอิสราเอล {PP 379.3}

## {PP 379.4}

### โมเสสปกป้องประชาชน

โมเสสรู้สึกหดหู่สิ้นหวัง ท่านได้วิงวอนพระเจ้าไม่ให้ชนชาติอิสราเอลต้องถูกทำลาย แม้จะเป็นโอกาสให้เชื้อสายของท่านกลายเป็นชนชาติใหญ่ก็ตาม ท่านรักพวกเขามากจนได้อธิษฐานขอให้พระเจ้าลบชื่อของท่านออกจากหนังสือแห่งชีวิตแลกกับการที่คนเหล่านั้นไม่ต้องถูกทอดทิ้งให้พินาศ
To here


 โมเสสเสี่ยงทุกสิ่งเพื่อประโยชน์ของ(พวกเขา) และนี่คือการตอบสนอง(ของพวกเขา) ความลำบากยากเย็นทั้งที่เป็นจริงและที่สำออยล้วนแต่กล่าวหาว่าโมเสสเป็นเหตุ คำบ่นต่อว่าอย่างใจทรามทำให้ภาระ(ความ)รับผิดชอบและความห่วงใยที่(ท่าน)แบก(อยู่นั้น)หนักขึ้นเป็น 2 เท่าตัว ท่านรู้สึกเสียใจถึงขั้นเกือบจะสงสัยพระเจ้า(เลยทีเดียว) คำอธิษฐานของท่านเกือบจะเป็นการบ่น “ทำไรพระองค์จึงทรงให้ผู้รับใช้ของพระองค์ลำบากเช่นนี้? พระองค์จึงทรงวางภาระเรื่องประชาชนทั้งหมดนี้ลงบนข้าพระองค์...ข้าพระองค์จะหาเนื้อจากไหนมาให้แก่คนทั้งหมดนี้? เพราะพวกเขาร้องไห้ต่อข้าพระองค์ว่า ‘ขอเนื้อให้เรากิน’ ข้าพระองค์ไม่สามารถโอบอุ้มคนเหล่านี้แต่ลำพังเพราะเป็นภารหนักเกินไปสำหรับข้าพระองค์”<!-- Numbers 11:11, 13, 14 --> {PP 379.4}

## {PP 380.1}

พระเจ้าสดับรับฟังคำอธิษฐานของโมเสส และทรงบัญชาให้ท่านรวบรวมผู้ใหญ่ 70 คน คือชายที่ไม่เพียงแต่มีความอาวุโสแต่เป็นคนภูมิฐาน มีวิจารณญาณ และประสบการณ์(ในขณะเดียวกัน) “จงพาพวกเขามาที่เต็นท์นัดพบและให้ยืนอยู่พร้อมทกับเจ้าที่นั่น เราจะลงมาสนทนากับเจ้าที่นั่น และเราจะเอาจากวิญญาณที่มีอยู่บนเจ้ามาใส่บนคนเหล่านั้นด้วย และให้เขาทั้งหลายแบกภาระของประชาชนเหล่านี้ร่วมกับเจ้า เพื่อเจ้าจะไม่ต้องแบกคนเดียว”<!--กันดารวิถี 11:16b-17 --> {PP 380.1}

## {PP 380.2}

พระเจ้า(ทรง)อนุญาตให้โมเสสเลือกผู้ชายที่ซื่อสัตย์และประสิทธิภาพมากที่สุดให้รับผิดชอบร่วมกับท่าน อิทธิผลของคนเหล่านี้จะช่วยยับยั้งความ(ดุเดือด/รุนแรง)ของประชาชน และกีดขวางการ(จลาจล/กบฏ) ถึงอย่างนั้นก็ดี การแต่งตั้งคนเหล่านี้นำไปสู่ความเลวร้ายแสนสาหัสในที่สุด ถ้าโมเสสเพียงแต่พิสูจน์ความเชื่อให้สมกับหลักฐานของฤทธิ์อำนาจและพระคุณความดีของพระเจ้าที่ท่านเองได้เห็นคนเหล่านี้คงไม่ได้ถูกเลือกมา แต่เข้าตำนานเส้นผมบังภูเขา ท่านมองที่ภาระและการงานของตนเองจนแทบมองไม่เห็นว่าท่านเป็นเพียงผู้รับใช้ที่ทำตามการทรงนำของพระองค์ ท่านไม่มีข้อแก้ตัวที่ปล่อยใจแม้จะเล็กน้อยตามนิสัยขี้บ่นของคนอิสราเอลอันเป็นเหตุให้พวกเขาถูกสาปแช่ง ถ้าหากท่านได้พึ่งพาพระเจ้าอย่างเต็มที่ พระองค์คงนำท่านตลอดเวลาและเสริมกำลังให้(ท่าน)พร้อมรับมือ(ทุกครั้งที่มีเหตุคับขัน/กับเหตุคับขันทุกครั้ง) {PP 380.2}

## {PP 380.3}

พระเจ้าสั่งให้โมเสสเตรียมประชาชนให้พร้อมสำหรับสิ่งที่พระองค์กำลังจะทำให้พวกเขา “จงบอกเหล่าประชาชนว่า ‘จงชำระตัวให้บริสุทธิ์ เตรียมพร้อมสำหรับพรุ่งนี้ ซึ่งพวกเจ้าจะมีเนื้อกิน องค์พระผู้เป็นเจ้าได้ยินที่พวกเจ้าโอดครวญแล้วว่า “เราอยากกินเนื้อเหลือเกิน! อยู่ที่อียิปต์ยังดีเสียกว่า!” บัดนี้องค์พระผู้เป็นเจ้าจะให้เจ้ากินเนื้อ ไม่ใช่เพียงวัน 2 วัน 5 วัน 10 วัน หรือ 20 วัน แต่พวกเจ้าจะมีเนื้อกิน 1 เดือนเต็ม จนล้นออกมาทางจมูกจนเจ้าเอือม เพราะพวกเจ้าปฏิเสธองค์พระผู้เป็นเจ้าผู้อยู่ท่านกลางพวกเจ้า และคร่ำครวญต่อพระองค์ว่า “ทำไมพวกเราต้องจากอียิปต์มา”’” (TNCV)<!-- Numbers 11:18–20 TNCV--> {PP 380.3}

## {PP 381.1}

“แต่โมเสสกราบทูลว่า ‘คนที่ข้าพระองค์อยู่ด้วยนั้นเป็นผู้ชาย 6 แสนคน และพระองค์ตรัสว่า “เราจะให้เขาทั้งหลายกินเนื้อจนครบ 1 เดือน” จะมีฝูงแพะแกะและฝูงโคเพียงพอที่จะฆ่าให้เขาทั้งหลายกินหรือ? หรือแม้จะรวบรวมปลาทั้งหมดในทะเลมา แล้วจะมีเพียงพอให้พวกเขากินหรือ?”<!-- Numbers 11:21–22 THSV--> {PP 381.1}

## {PP 381.2}

พระเจ้าทรงตำหนิที่โมเสสไม่ไว้วางใจว่า “มีอะไรที่เกินความสามารถขององค์พระผู้เป็นเจ้าหรือ คราวนี้เจ้าจะได้เห็นว่าที่เราพูดนั้น จะเป็นจริงหรือไม่” (TNCV)<!-- Numbers 11:23 TNCV --> {PP 381.2}

## {PP 381.3}

### แต่งตั้งเป็นผู้อาวุโส

โมเสสทบทวนพระดำรัสของพระเจ้าให้ชุมนุมชนฟัง และประกาศการแต่งตั้งผู้ใหญ่ 70 คน คำกำชับของท่านที่กล่าวต่อผู้อาวุโสทั้ง 70(คน)น่านำไปเป็นบรรทัดฐานความซื่อตรงให้ผู้พิพากษาและสมาชิกสภานิติบัญญัติในสมัยนี้ ท่านกล่าวว่า “จงพิจารณาคดีของพี่น้องของท่านและตัดสินอย่างยุติธรรมในคดีความระหว่างชายคนหนึ่งกับพี่น้องของตน หรือกับคนต่างด้าวที่อาศัยอยู่กับเขา ห้ามลำเอียงในการพิพากษา จงฟังผู้น้อยและผู้ใหญ่ให้เสมอกัน อย่ากลัวหน้ามนุษย์เลย เพราะการพิพากษานั้นเป็นของพระเจ้า” (เฉลยธรรมบัญญัติ 1:16–17)<!-- TNCV --> {PP 381.3}

## {PP 381.4}

ต่อมาโมเสสจึงนำผู้อาวุโส 70 คนนั้นไปที่เต็นท์นัดพบ “แล้วองค์พระผู้เป็นเจ้าเสด็จลงมาในเมฆตรัสกับโมเสส และทรงนำพระวิญญาณที่อยู่เหนือโมเสสประทานให้อยู่เหนือผู้อาวุโสทั้ง 70 คน เมื่อพระวิญญาณประทับเหนือพวกเขา เขาก็เผยพระวจนะและยังคงทำเช่นนั้นต่อไป” (กันดารวิถี 11:25 ตามเชิงอรรถของ TNCV)<!--Numbers 11:25 TNCV marginal reading--> พวกเขาได้รับ “ฤทธิ์เดชที่มาจากเบื้องบน” เช่นเดียวกับสาวกในวันเทศกาลเพ็นเทคอสต์ (ลูกา 24:49) พระเจ้าทรงพอพระทัยใช้วิธินี้(เพื่อ)เตรียมผู้อาวุโสให้รับงาน และ(เพื่อ)ให้เกียรติพวกเขาต่อหน้าชุมนุมชน (เพื่อ)คนทั้งหลายจะไว้เนื้อเชื่อใจคนเหล่านี้ในฐานะผู้ที่พระเจ้าทรงเลือกให้ร่วมมือกับโมเสสในการปกครองคนอิสราเอล {PP 381.4}

## {PP 381.5}

และแล้วมีเหตุการณ์เกิดขึ้นที่พิสูจน์จิตใจที่สูงส่งไม่เห็นแก่ตัวของผู้นำ(ที่โดดเด่น/great)ท่านนี้ สอง(คน)ในจำนวนผู้อาวุโส 70 คนมีอยู่ 2 คนที่รู้สึกไม่คู่ควรที่จะรับผิดชอบตำแหน่งสำคัญเช่นนั้นจึงไม่ร่วมกับผู้น้องที่เต็นท์นัดพบ แต่พระวิญญาณของพระเจ้าเสด็จมาเหนือเขาทั้งสองเช่นเดียวกันในที่ที่เขาอยู่ เขาจึงเผยพระวจนะ พอโยชูวารู้เข้าจึงพยายามขัดความเหตุการณ์ที่ผิดระเบียบเช่นนี้เพราะกลัวจะสร้างความแตกแยก โยชูวาหวาดระแวงกลัวเจ้านายจะเสียเกียรติ กล่าวว่า “โมเสส เจ้านายของข้าพเจ้าโปรดห้ามเขาเถิด!” (TNCV)<!-- Numbers 11:28 TNCV --> คำตอบคือ “ท่านเดือดร้อนแทนเราหรือ เราอยากให้ประชากรทุกคนขององค์พระผู้เป็นเจ้าเป็นผู้เผยพระวจนะและให้องค์พระผู้เป็นเจ้าประทานพระวิญญาณเหนือพวกเขา!” (TNCV)<!-- Numbers 11:29 TNCV --> {PP 381.5}

## {PP 382.1}

มีลมแรงจากทะเลพัดพาฝูงนกคุ่มมา “อยู่รอบๆ ทั้งค่าย อยู่ห่างออกไปจากค่ายเป็นระยะทางเดิน 1 วัน และอยู่สูงจากพื้นดินประมาณ 1 เมตร”<!-- Numbers 11:31 THSV -->ประชาชนเก็บอาหารที่พระเจ้าประทานอย่างอัศจรรย์ทั้งวันทั้งคืนและตลอดวันถัดมา นกที่จับมามีจำนวนมหาศาล “คนจับนกคุ่มได้อย่างน้อยคนละประมาณ 2.2 กิโลลิตร”<!-- Numbers 11:32 TNCV --> ทั้งหมดที่ไม่กินในตอนนั้น มีการถนอมอาหารด้วยการตักแห้ง ฉะนั้นมีเพียงพอสำหรับตลอดทั้งเดือนตามที่พระเจ้าทรงสัญญา(ไว้) {PP 382.1}

## {PP 382.2}

พระเจ้าประทานสิ่งที่ไม่อำนวยประโยชน์สูงสุดให้ประชาชน เพราะพวกเขาคะยั้นคะยอจะเอาให้ได้ ไม่พอใจรับสิ่งที่จะเกิดประโยชน์ แล้วพระองค์จึงประทานให้ตามที่ใจคนหัวรั้นต้องการ แต่คนเหล่านั้นต้องรับทุกข์อันเป็นผลพวงตามมา คนอิสราเอลสวาปามให้เต็มที่ และได้รับโทษทันควันเพราะกินอย่างตะกละตะกลาม “พระองค์ทรงประหารประชาชนด้วยภัยพิบัติร้ายแรง”<!-- Numbers 11:33c THSV--> คนจำนวนมากเป็นไข้ตาย ส่วนคนที่ผิดมากที่สุดล้มตายขณะที่ริ้มรสอาหารที่(โหยหา/ใคร่/อยาก) {PP 382.2}

## {PP 382.3}

### มิเรียมและอาโรน

คนอิสราเอลยกขบวนจากทาเบราห์[^1]<!-- Numbers 11:3 -->มาตั้งค่ายที่ฮาเซโรท<! Numbers 11:35 --> มีความเจ็บปวดอันขมขื่นยิ่ง(กว่าเดิม/ขึ้น)รอโมเสสอยู่ที่นั่น อาโรนกับมิเรียมมีตำแหน่งผู้นำในอิสราเอลที่ได้รับเกียรติศักดิ์ศรีอย่างมาก ทั้งสองคนได้รับของประทานจากพระเจ้าในการเผยพระวจนะ และทั้งสองคนเคยร่วมมือกับโมเสสในการกอบกู้ชาวฮีบรู พระเจ้าตรัสผ่านผู้เผยพระวจนะมีคาห์ว่า “เราใช้ให้โมเสส อาโรน และมิเรียมนำหน้าเจ้าไป” (มีคาห์ 6:4) มิเรียมมีจิตใจแข็งแกร่งตั้งแต่เด็ก (//ครั้นโมเสสเป็นทารกและถูกซ่อนอยู่ในตะกร้า เธอเฝ้าดูข้างแม่น้ำไนล์ เธอควบคุมตัวเองได้ดี และมี(ไหวพริบ/ปฏิภาณ) พระเจ้าทรงใช้เธอเพื่อสงวนชีวิตผู้ที่จะกอบกู้ประชากรของพระองค์ มิเรียมเก่งดนตรีและมีพรสวรรค์ในการแต่งกาพย์กลอน เคยนำสะตรีชาวอิสราเอลในการขับเพลงและฟ้อนรำอยู่ชายหาดทะเลแดง เธอได้รับเกียรติจากสวรรค์และเป็นที่เคารพของประชาชนรองจากโมเสสกับอาโรน แต่ความชั่วชนิดเดียวกันที่ก่อความไม่สงบในสวรรค์ตั้งแต่แรกได้ผุดขึ้นในใจเธอ (และ)ไม่ยากที่จะหาคนเห็นด้วยในเรื่องที่เธอไม่พอใจ {PP 382.3}

[^1]: คือขิบโรทหัทธาอาวาห์ กันดารวิถี 11:3, 35; 33:16–17

## {PP 382.4}

(คราวแต่งตั้งผู้ใหญ่ 70 คน ไม่มีใครปรึกษามิเรียมกับอาโรน ทั้งสองจึงอิจฉาโมเสส/มิเรียมกับอาโรนอิจฉาโมเสส เพราะไม่มีใครปรึกษาควาวเมื่อแต่งตั้งผู้ใหญ่ 70 คน) ครั้นเยโธรมาเยี่ยม ขณะที่คนอิสราเอลยังเดินทางไม่ถึงภูเขาซีนาย โมเสสรับฟังคำแนะนำของพ่อตา และอาโรนกับมิเรียมกลัวว่า (เขาจะมีอทธิพลกับโมเสสมากเขา(ทั้งสอง)/อิทธิพลที่เยโธรมีต่อโมเสสจะมากกว่าของพวกเขา) ทั้งสองรู้สึกว่าเมื่อแต่งตั้งผู้ใหญ่แล้ว ก็เท่ากับเป็นการมองข้ามตำแหน่งและอำนาจหน้าที่ของตน มิเรียมกับอาโรนไม่เคยต้องแบกภาระอันหนักอึ้งที่โมเสสแบกอยู่ทั้งความรับผิดชอบและความเป็นห่วงเป็นใยที่ท่านแบกอยู่ แต่เนื่องจากเขาทั้งสองถูกเลือกให้ช่วยเหลือท่าน จึง(ตีตนเสมอ/ถือว่าตนรับภาระผู้นำเท่าๆ กับท่าน) และถือว่าที่จะแต่งตั้งผู้ช่วยเพิ่มเติมไม่จำเป็น {PP 382.4}

## {PP 383.1}

โมเสสรู้ซึ้งถึงความสำคัญของงานใหญ่นั้นที่ทรงมอบหมายให้ท่าน และไม่เคยมีใครเข้าถึงความรู้สึกของท่านในเรื่องนี้ได้ ท่านตระหนักถึงความอ่อนแอของตน จึงให้พระเจ้าเป็นที่ปรึกษา ส่วนอาโรนมีความมั่นใจในตัวเองสูง จึงวางใจในพระเจ้าน้อยกว่า เขารับผิดชองล้มเหลว ไม่มีความเด็ดเดี่ยวจึงยินยอมกับประชาชนในการกราบไหว้รูปเคารพที่ซีนาย แต่ความทะเยอทะยานและความอิจฉาทำให้อาโรนกับมิเรียมตาบอก จึงมองข้าม(เรื่อง)นี้ พระเจ้าทรงให้เกียรติอาโรนอย่างมากที่ทรงแต่งตั้งท่านและทายาทให้ดำรงตำแหน่งอันศักดิ์สิทธิ์ของปุโรหิต ถึงกระนั้นอาโรนใช้แม้แต่เรื่องนี้เพื่อสนับสนุนความต้องการให้เป็นที่นับน้าถือตามากขึ้น “องค์พระผู้เป็นเจ้าตรัสผ่านโมเสสเท่านั้นหรือ พระองค์ไม่ได้ตรัสผ่านเราด้วยหรือ” (TNCV)<!-- Numbers 12:2 TNCV --> เขาทั้งสองรู้สึกว่าได้เป็นที่โปรดปรานของพระเจ้าพอๆ กับโมเสส จึงควรรับตำแหน่งหน้าที่เหมือนท่าน {PP 383.1}

## {PP 383.2}

มิเรียมยอมให้ความรู้สึกไม่พอใจครองใจ จนหาข้อตัดพ้อแม้แต่ในเหตุการณ์ที่พระเจ้าทรงช่วยเหลือ(โดยเฉพาะ/เป็นพิเศษ) เธอไม่พอใจคู่สมรสของโมเสส รู้สึกขุ่นเคืองที่ท่านเลือกหญิงต่างชาติแทนที่จะรับภรรยาจากชาวฮีบรูด้วยกัน เธอรู้สึกว่าไม่เพียงแต่วงศ์ตระกูลเท่านั่น แต่ทั้งชาติพลอยเสียเกียรติไปได้เพราะเรื่องนี้ เธอดูถูกศิปโปราห์โดยไม่ปิดบัง {PP 383.2}

## {PP 383.3}

### ภรรยาของโมเสส

ถึงแม้กันดารวิถี 12:1 เรียกเขาเป็น "ชาวคูช" แต่ภรรยาของโมเสสเป็นชาวมีเดียน จึงเป็นเชื่อสายของอับราฮัม เธอผิวคล้ำกว่าชาวฮีบรู แต่ถึงแม้เธอไม่ใช่คนอิสราเอล (แต่)เธอนมัสการพระเจ้าที่แท้จริง ศิปโปราห์เป็นคนขี้อาย ไม่ชอบมีเรื่องกับใคร เป็นคนอ่อนโยนและแสดงความรักแก่ผู้อื่น ครั้นเมื่อเดินทางไปอียิปต์ เธอ(มีความทุกข์)ใจมากที่เห็นคนอื่น(ทนทุกข์) เพราะเหตุนี้โมเสสจึงให้เธอกลับไปมีเดียนเพื่อเธอจะไม่ต้องทนเห็นภัยพิบัติที่(จะ)ตกสู่ชาวอียิปต์ {PP 383.3}

## {PP 384.1}

เมื่อศิปโปราห์กลับมาร่วมเดินทางกับสามีในถิ่นทุรกันดาร เธอเห็นว่าสุขภาพของโมเสสถดถอยด้วยภาระหน้าที่ที่แบกรับจึงเล่าความกังวนให้ผู้บิดาฟัง เยโธรชี้แนะทางออก นี่แหละคือประเด็นสำคัญที่มิเรียมเกลียดศิปโปราห์อยู่ มิเรียมน้อยใจเพราะทึกทักไปว่าตนกับอาโรนถูกมองข้ามเพราะศิปโปราห์เป็นเหตุ และถ้าไม่ใข่เพราะเธอแล้วโมเสสคงปรึกษาพวกเขาตามเคย ถ้าหากอาโรนเพียงแต่(ยืนหยัดเพื่อความจริง) เขาคงยับยั้งความชั่วไม่ให้บานปลาย แต่แทนที่จะแสดงให้มิเรียมเห็นถึงความบาปที่มีความคิดเช่นนั้น เขากลับ(แสดง)ความเห็นใจ ฟังคนบ่นของเธอ จนเกิดความอิจฉาร่วมไปกับเธอ {PP 384.1}

## {PP 384.2}

โมเสสรับฟังการกล่าวหาอย่างเงียบๆ ไม่บ่นไม่ว่า ประสบการณ์ที่ต้องรอคอยและทำงานหนักตลอดหลายปีที่อยู่มีเดียนได้ฝึกนิสัยให้โมเสส(รู้จัก)ถ่อมและมีความอดทน สิ่งเหล่านี้ช่วนเตรียมโมเสสให้รับมือกับประชาชนที่ขากความเชื่อและชอบตัดพ้อต่อว่า (และรับมือกับ)ความหยิ่งยโสและความอิจฉาริษยาของผู้ที่น่าจะช่วยท่านโดยไม่(หันเห) “โมเสสเป็นคนถ่อมใจยิ่งกว่าคนทั้งหมดบนพื้นแผ่นดิน”<!-- Numbers 12:3 THSV --> และเพราะเหตุนี้พระเจ้าประทานสติปัญญาและการทรงนำมากกว่าคนอื่น ตามที่พระคัมภีร์เขียนไว้ว่า “พระองค์ทรงนำคนที่ถ่อมใจให้ทำสิ่งที่ถูก และทรงสอนทางของพระองค์แก่พวกเขา” (สดุดี 25:9 TNCV) สาเหตุที่พระเจ้าทรงนำคนใจถ่อมเพราะว่าพวกเขายอมให้พระองค์สอน มีความปรารถนาจากใจจริงที่จะรู้จักน้ำพระทัยของพระองค์และปฏิบัติตาม พระเยซูคริสต์พระผู้ช่วยให้รอดของเราทรงสัญญาว่า “ถ้าผู้ใดตั้งใจประพฤติตามพระประสงค์ของพระองค์ ผู้นั้นก็จะรู้ว่าคำสอนนั้นมาจากพระเจ้า” (ยอห์น 7:17 TKJV) แล้วพระองค์ทรงตรัสผ่านอัครทูตยากอบว่า “ถ้าใครในพวกท่านขาดสติปัญญา ให้คนนั้นทูบขอจากพระเจ้าผู้ประทานให้กับทุกคนด้วยพระทัยกว้างขวางและไม่ทรงตำหนิ แล้วเขาก็จะได้รับตามที่ทูลขอ” (ยากอบ 1:5) แต่พระสัญญานี้ให้กับผู้ที่ยินดีติดตามพระเจ้าอย่างสิ้นเชิงเท่านั้น พระเจ้าไม่บังคับใคร ฉะนั้นพระองค์ไม่สามารถนำคนที่มีความหยิ่งเกินไปที่จะรับฟังการสอน คือคนที่จะไปในทางของเขาเองให้ได้ คนสองใจที่พยายามเดินในทางของเขาเองในขณะที่อ้างว่ากำลังทำตามน้ำพระทัยของพระเจ้า พระคัมภีร์เขียนว่า “คนๆ นั้นจงอย่าคิดเลยว่าจะได้รับสิ่งใดจากองค์พระผู้เป็นเจ้า” (ยากอบ 1:7) {PP 384.2}

## {PP 384.3}

### ผู้ทรยศรับโทษ

พระเจ้าทรงเลือกโมเสส และประทานพระวิญญาณของพระองค์ให้ท่าน มิเรียมกับอาโรนบ่นต่อว่าท่านจึงมีความผิดฐานทรยศ ไม่เพียงแต่เป็นการทรยศต่อผู้นำที่พระเจ้าทรงแต่งตั้ง แต่เป็นการทรยศต่อพระเจ้าเอง เขาทั้งสองกระซุบกระซิบให้เกิดความแตกแยก จนในที่สุดถูกเรียก(ตัว)มาที่เต็นท์นัดพบให้เผชิญหน้ากับโมเสส “องค์พระผู้เป็นเจ้าเสด็จบงมาในเสาเมฆ ทรงยืนอยู่ตรงทางเข้าพลับพลา พระองค์ทรงเรียกอาโรนกับมิเรียน” TNCV<!-- Numbers 12:5 TNCV --> เขาทั้งสองอ้างว่ามีพรสวรรค์ในการเผยพระวจนะ และพระเจ้าไม่ทางปฏิเสธเรื่องนี้ พระองค์อาจจะเคยตรัสกับเขาผ่านนิมิตและความฝัน แต่โมเสสต่างกัน พระเจ้าตรัสว่า “ในครัวเรือนทั้งหมดของเรานั้น เขาซื่อสัตย์”<!-- Numbers 12:7 THSV --> พระองค์ทรงโปรดให้ท่านมีการสื่อสารกับพระองค์ที่ใกล้ชิดกว่าคนอื่น เพราะได้ “พูดซึ่งๆ หน้า”<!-- Numbers 12:8 THSV "mouth to mouth"--> “ทำไมเจ้าจึงไม่กลัวที่จะพูดโจมตีโมเสสผู้รับใช้ของเรา พระพิโรธขององค์พระผู้เป็นเจ้าพลุ่งขึ้นต่ออาโรนและมิเรียม แล้วพระองค์ก็เสด็จไป” (TNCV)<!-- Numbers 12:8–9 TNCV--> เสาเมฆหายไปจากเต็นท์นัดพบบ่งบอกว่าพระเจ้าไม่พอพระทัย ส่วนมิเรียมนั้น “ก็เป็นโรคเรื้อน เป็นด่างขาวดั่งหิมะ” (TNCV)<!-- Numbers 12:10 TNCV --> ((ฝ่าย)อาโรนไม่โดน/รอดไป)แต่ถูกประณามอย่างหนักที่มิเรียมต้องถูกลงโทษ ความหยิ่งยโสของทั้งสอง(คน)ได้ถูกกำราบลงถึงดิน อาโรนจึงสารภาพความบาปของทั้งสอง อ้อนวอนขออย่าให้พี่สาวต้องตายด้วยโรคที่น่าขยะแขยงและร้ายกาจ พระเจ้าทรงตอบคำอธิษฐานของโมเสสและรักษาโรคเรื้อนให้หาย แต่มิเรียมยังต้องถูกห้ามเข้าค่าย(ระยะเวลา 7 วัน/จนครบ 7 วัน) เสาเมฆอันเป็นสัญลักษณ์ว่าพระเจ้าทรงพอพระทัยไม่ลอยกลับมาอยู่เหนือเต็นท์นัดพบจนกระทั่งมิเรียมออกจากค่าย ประชาชนเป็นทุกข์กับเหตุร้ายที่ตกสู่มิเรียม และเพื่อเห็นแก่ตำแหน่งสูงของเธอ ทุกคนยังคงพักต่อที่ฮาเซโรทรอเธอกลับมา {PP 384.3}

## {PP 385.1}

พระเจ้าทรงสำแดงให้เห็นว่าพระองค์ไม่พอพระทัยในครั้งนี้เพื่อ(เป็นการตัก)เตือนคนอิสราเอล(ทั้งหมด)ให้ยับยั้งความขุ่นเคืองและความดื้อรั้น(กลุ่มคำ) ถ้าพระเจ้าไม่ได้ประณามความอิจฉาริษยาและความแค้นเคืองของมิเรียมให้คนทั้งหลายเห็นชัด ความชั่วที่ร้ายแรงคงได้เกิดขึ้น ในบรรดาอุปนิสัยทั้งหลายที่อาจผุดขึ้นมาในใจมนุษย์ ความริษยาคล้ายกับซาตานมากที่สุด เป็นอุปนิสัยที่ร้ายกาจที่สุด กษัตริย์ซาโลมอนผู้ชาญฉลาดด้วยปัญญาเขียนไว้ว่า “ความโกรธนั้นโหดร้าย และโทสะนั้นท่วมท้น แต่ใครเล่าจะทนเผชิญความอิจฉาริษยาได้” (สุภาษิต 27:4 TNCV) เพราะเหตุความริษยาสวรรค์จึงปั่นป่วน และความริษยา(นี้เอง)ได้ส่งผลที่เลวร้ายมากมายมหาศาลแก่มนุษย์ “เพราะที่ใดมีความอิจฉาและคยวามทะเยอทะยานอย่างเห็นแก่ตัว ที่นั่นก็ยุ่นวายและมีการกระทำที่ชั่วร้ายทุกชนิด(TNCV)/เพราะว่าที่ไหนมีความริษยาและความมักใหญ่ใฝ่สูง ที่นั่นก็มีความวุ่นวายและการทำชั่วทุกอย่าง(THSV)” (ยากอบ 3:16) {PP 385.1}

## {PP 385.2}

### โทษฐานการตัดสินพี่น้อง

อย่าได้ถือว่าการกล่าวร้ายผู้อื่นหรือตั้งตัวเองเป็นผู้ตัดสินการกระทำหรือแรงบันดาลใจของผู้อื่นเป็นเรื่องเล็กน้อย “คนที่กล่าวร้ายพี่น้องหรือตัดสินพี่น้องของตน ก็กล่าวร้ายธรรมบัญญัติและตัดสินธรรมบัญญัติ ถ้าท่านตัดสินธรรมบัญญัติ ท่านก็ไม่ใช้ผู้ประพฤติตามธรรมบัญญัติ แต่เป็นผู้ตัดสิน” (ยากอบ 4:11) มีผู้ตัดสินอยู่เพียงผู้เดียว นั่นคือองค์พระผู้เป็นเจ้า “พระองค์จะทรงเปิดเผยสิ่งที่ซ่อนอยู่ในความมืด และจะทรงเผยความมุ่งหมายของจิตใจทั้งหลาย” (1 โครินธ์ 4:5) ใครก็ตามที่ตั้งตนเองเป็นผู้พิพากษากล่าวโทษเพื่อนมนุษย์ด้วยกันกำลังแย่งชิงเอกสิทธิ์ของพระผู้สร้าง {PP 385.2}

## {PP 386.1}

พระคัมภีร์ได้เตือนเราโดยเฉพาะให้ระวัง อย่า(ประมาท)กล่าวหาคนที่พระเจ้าทรงเรียกให้เป็นทูตของพระองค์(อย่างว่าเล่น/) อัครทูตเปโตรได้บรรยายถึงลักษณะคนบาปที่ปล่อยตัวในทางบาปว่า “คนเหล่านี้โอหังบังอาจ ไม่กลัวที่จะลบหลู่เทวทูตผู้ศักดิ์ศรี แต่ส่วนพวกทูตสวรรค์แม้ว่ามีกำลังและฤทธานุภาพมากกว่า ก็ไม่ได้กล่าวโทษด้วยการประณามพวกนั้นเฉพาะพระพักตร์องค์พระผู้เป็นเจ้า”(2 เปโตร 2:10, 11) ส่วนเปาโลสอนผู้ที่ได้รับการแต่งตั้งให้บริหารคริสตจักรว่า “อย่ายอมรับคำกล่าวหาผู้ปกครองคนไหน เว้นแต่จะมีพยานสองสามคน” (1 ทิโมธี 5:19) พระเจ้าทรงวางภาระรับผิดชอบที่หนักไว้บน(ชาย)ผู้นำและอาจารย์ที่สอนคนของพระองค์ และพระองค์จะทรงถือโทษคนที่ปฏิบัติไม่ได้ต่อผู้รับใช้ของพระองค์ เราควรให้เกียรติแก่ผู้ที่พระเจ้าทรงให้เกี่ยรติ การลงโทษมิเรียมประณามทุกคนที่ปล่อยใจให้เกิดความริษยาขึ้นในใจ และบ่นต่อว่าผู้ที่พระเจ้าทรงมอบภารกิจของพระองค์ {PP 386.1}
