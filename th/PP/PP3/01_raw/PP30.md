---
book:
  title:
    th: บรรพชนกับผู้เผยพระวจนะ เล่ม 3
    en: Patriarchs and Prophets
chapter:
  number: 30
  title:
    th: พลับพลาและพิธีกรรมต่างๆ
    en: The Tabernacle and Its Services
  url: https://egwwritings.org/?ref=en_PP.343&para=84.1538
  basedon: ศึกษาควบคู่กับ อพยพบทที่ 25–40; เลวีนิติ 4–16
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---

## {PP 343.1}

### การสร้างพลับพลา

พระเจ้าทรงบัญชาแก่โมเสสขณะที่ท่านยังอยู่กับพระองค์บนภูเขาว่า “ให้พวกเขาสร้างสถานนมัสการสำหรับเรา เพื่อเราจะอยู่ท่ามกลางพวกเขา”<!--อพยพ 25:8--> พระองค์ทรงสอนวิธีสร้างพลับพลาอย่างละเอียด ในช่วงที่คนอิสราเอลละทิ้งพระเจ้า พวกเขาพลอยสูญเสียพระพรที่จะได้อยู่ใกล้ชิดพระองค์ จึงเป็นไปไม่ได้ที่จะสร้างสถานนมัสการให้พระเจ้าอยู่ท่ามกลางพวกเขา แต่เมื่อประชาชนกลับคืนดีกับสวรรค์แล้ว โมเสสก็เริ่มดำเนินตามพระบัญชา {PP 343.1}

## {PP 343.2}

ผู้ชายทั้งหลายที่ถูกคัดเลือกมาได้รับความสามารถและสติปัญญาจากพระเจ้าเพื่อสร้างสถานที่ศักดิ์สิทธิ์แห่งนี้ พระเจ้าเองทรงมอบแบบ(แปลน)ของพลับพลาให้โมเสส ทั้งรายละเอียดของขนาด รูปทรง วัสดุ และครุภัณฑ์ทุกชิ้น สถานศักดิ์สิทธิ์ที่สร้างขึ้นด้วยมือมนุษย์เป็น “แบบจำลองของสวรรค์” และถูก “ถอดแบบจากของจริง” (ฮีบรู 9:23, 24) เป็นแบบจำลองขนาดเล็กของพระวิหารในสวรรค์ในที่ซึ่งพระคริสต์ทรงปฏิบัติหน้าที่มหาปุโรหิตเพื่อคนบาปหลังจากที่ทรงสละพระชนม์เพื่อเป็นเครื่องไถ่บาป เมื่อโมเสสอยู่บนภูเขานั้น พระเจ้าทรงเปิดเผยให้ท่านเห็นพลับพลาในสวรรค์ และทรงบัญชาให้ท่านสร้างทุกอย่างตามแบบที่ทรงสำแดงให้นั้น โมเสสบันทึกสิ่งที่ท่านเห็นอย่างละเอียดรอบคอบ แล้วบอกต่อไปยังพวกผู้นำประชาชน {PP 343.2}

## {PP 343.3}

การตระเตรียมในการสร้างพลับพลาเป็นงานใหญ่ที่ต้องใช้ทรัพย์สินและวัสดุอันมีค่าเป็นอันมาก กระนั้นพระเจ้าทรงรับได้แต่การถวายจากใจจริงเท่านั้น พระองค์ตรัสว่า “จงบอกชนชาติอิสราเอลให้นำของมาถวายเรา ของนั้นให้รับมาจากทุกๆ คนที่เต็มใจถวาย” โมเสสนำพระดำรัสนี้มาบอกประชาชน การอุทิศตัวแด่พระเจ้าและการเสียสละเป็นเงื่อนไขแรกในการสร้างสถานนมัสการองค์ผู้สูงสุด {PP 343.3}

## {PP 344.1}

ประชาชนทั้งหลายต่างตอบรับกันอย่างพร้อมเพรียงว่า “ทุกคนที่เต็มใจและปรารถนาที่จะถวาย ต่างก็นำของมาถวายองค์พระผู้เป็นเจ้าสำหรับการสร้างเต็นท์นัดพบ อุปกรณ์ทุกอย่าง และเครื่องแต่งกายบริสุทธิ์ของปุโรหิต ชายหญิงทุกคนที่เต็มใจพากันนำเครื่องประดับทองคำทุกชนิด ได้แก่ เข็มกลัด ตุ้มหู แหวน และเครื่องประดับต่างๆ มาถวายเป็นเครื่องบูชายื่นถวายแด่องค์พระผู้เป็นเจ้า”<!--อพยพ 35:21–22 TNCV--> {PP 344.1}

## {PP 344.2}

“ทุกคนที่มีผ้าลินินเนื้อดี ด้ายสีน้ำเงิน สีม่วง และสีแดงเข้ม ขนแพะ หนังแกะตัวผู้ย้อมสีแดง และหนังพะยูนก็นำมาถวาย บางคนก็นำเงินหรือทองสัมฤทธิ์มาถวายเป็นเครื่องบูชาแด่องค์พระผู้เป็นเจ้า และทุกคนที่มีไม้กระถินเทศก็นำมาถวายเพื่อใช้ในการก่อสร้าง”<!--อพยพ 35:23–24 TNCV--> {PP 344.2}

## {PP 344.3}

“ผู้หญิงทุกคนที่เชี่ยวชาญการปั่นด้ายและทอผ้าก็นำผ้าลินินเนื้อดี ด้ายสีน้ำเงิน สีม่วง และสีแดงมาถวาย และผู้หญิงทุกคนที่เต็มใจและมีความชำนาญก็ปั่นด้ายจากขนแพะมาทอเป็นผ้า”<!--อพยพ 35:25–26 TNCV--> {PP 344.3}

## {PP 344.4}

“บรรดาผู้นำก็เอาโกเมนและอัญมณีอื่นๆ มาให้เพื่อใช้ฝังลงบนเอโฟดและทับทรวง พวกเขายังได้นำเครื่องเทศและน้ำมันมะกอกมาสำหรับจุดประทีป สำหรับปรุงน้ำมันเพื่อใช้เจิมและสำหรับเครื่องหอมมาด้วย”<!--อพยพ 35:27–28 TNCV--> (อพยพ 35:21-28 TNCV) {PP 344.4}

## {PP 344.5}

### ถวายจนล้นเหลือ

ขณะที่การสร้างพลับพลาดำเนินไป ประชาชนทุกหมู่เหล่าทั้งชายหญิง เด็กและผู้ใหญ่ ต่างคนต่างนำของมาถวายจนกระทั่งพวกที่รับผิดชอบการสร้างเห็นว่ามีวัสดุเพียงพอ และมากเกินด้วยซ้ำ โมเสสจึงให้มีคนประกาศทั่วค่ายว่า “‘อย่าให้ชายหญิงนำของสำหรับสร้างสถานนมัสการมาถวายอีกเลย’ ดังนั้นประชาชนจึงไม่นำของมาถวายอีก”<!--อพยพ 35:6--> พระเจ้าให้บันทึกการพร่ำบ่นของคนอิสราเอลและการที่พระเจ้าทรงลงโทษความบาปของพวกเขาเพื่อเตือนชนรุ่นหลัง[ถ้าเติม "ให้ระวัง" จะทำให้เบาลง] ในขณะเดียวกันความกระตือรือร้น การอุทิศตนและการถวายด้วยใจกว้างขวางก็สมควรที่จะเอาเป็นเยี่ยงอย่าง ทุกคนที่(ชื่นชอบ/ชื่นชมยินดีใน)การนมัสการพระเจ้าและปรารถนาพระพรแห่งการสถิตอยู่ของพระองค์จะมีใจเสียสละในลักษณะเดียวกันในการสร้างที่นมัสการเพื่อเป็นที่รับรองพระองค์ให้เสด็จมาอยู่ท่ามกลางพวกเขา เขาทั้งหลายปรารถนาที่จะนำของดีที่สุดที่เขามีมาถวายแด่พระองค์ ที่นมัสการไม่ควรถูกปล่อยให้เป็นหนี้ เพราะจะทำให้พระเจ้าเสียพระเกียรติ จงนำของถวายมาให้เพียงพอจนกระทั่งคนงานต้องประกาศอย่างคนสร้างพลับพลาในสมัยโน้นว่า “อย่านำของมาถวายอีกเลย” {PP 344.5}

## {PP 347.1}

### ลักษณะของพลับพลา

พลับพลาถูกออกแบบให้สามารถถอดชิ้นส่วนได้ เพื่อสะดวกในการแบกหามตลอดระยะเวลาที่คนอิสราเอลเดินทางอยู่ ฉะนั้นพลับพลาจึงไม่ใหญ่ ส่วนความยาวไม่เกิน 15 เมตร กว้างและสูงราว 5 เมตร กระนั้นก็มีความเลิศหรู ไม้ที่ใช้บุผนังและสร้างครุภัณฑ์คือไม้กระถินเทศ ซึ่งเป็นพันธุ์ไม้ที่ทนทานมากที่สุดในแถบภูเขาซีนาย ผนังของพลับพลาเป็นไม้แป้นแนวตั้ง มีฐานรองรับทำด้วยเงิน และคานขวางที่ยึดติดไม้แป้นไว้กับเสาให้แน่น ไม้ทุกแผ่นเคลือบทองจนดูเหมือนทองทั้งแท่ง ส่วนหลังคาทำด้วยผ้าม่านสี่ชั้น ชั้นในสุดทำด้วย “ด้ายสีฟ้า สีม่วง สีแดงเข้ม และด้วยผ้าป่านเนื้อดี เขาปักภาพเครูบอย่างชำนาญที่ม่านนั้น”<!--อพยพ 36:35--> ส่วนอีกสามชั้นตามลำดับจากในไปสู่นอกคือ ชั้นขนแพะ ชั้นหนังแกะตัวผู้ย้อมสีแดงเข้ม และชั้นหนังพะยูน วางทับกันเพื่อกันฝนฟ้าอากาศ {PP 347.1}

## {PP 347.2}

พลับพลาถูกแบ่งออกเป็นสองห้องด้วยผ้าม่านสีสวยที่แขวนไว้กับเสาเคลือบทอง มีผ้าม่านอีกผืนหนึ่งคล้ายกับผืนที่ปิดทางเข้าห้องแรก ผ้าม่านเหล่านั้นมีความสวยสดงดงามมาก ทำด้วยด้ายสีฟ้า สีม่วง และสีแดงเข้มเหมือนกับเพเดน มีภาพเครูบปักไว้ด้วยด้ายสีเงินสีทองเป็นสัญลักษณ์ของเหล่าทูตสวรรค์ที่คอยปรนนิบัติรับใช้ในพลับพลาแห่งสวรรค์ และเป็นวิญญาณรับใช้ประชากรของพระเจ้าในโลก {PP 347.2}

## {PP 347.3}

ลานพลับพลาถูกล้อมไว้ด้วยม่านที่ทำจากผ้าป่านเนื้อดีแขวนจากเสาทองสัมฤทธิ์ ทางเข้าอยู่ทางทิศตะวันออก ประตูทำด้วยม่านราคาแพงอย่างปราณีต แต่รองจากม่านในพลับพลา รั้วของลานพลับพลานั้นสูงครึ่งหนึ่งของตัวพลับพลา ฉะนั้นคนที่อยู่ข้างนอกจึงสามารถเห็นพลับพลาได้ เมื่อเข้าไปในลานจะมีแท่นบูชาทำด้วยทองสัมฤทธิ์ ทุกครั้งที่มีการถวายเครื่องเผยบูชาก็จะทำที่แท่นนี้ และจะพรมเลือดแห่งการไถ่ไว้ที่เขาของแท่นบูชา ระหว่างแท่นบูชากับประตูเข้าพลับพลามีอ่างน้ำทองสัมฤทธิ์เหมือนกันทำด้วยกระจกเงาที่พวกผู้หญิงชาวอิสราเอลบริจาคด้วยความเต็มใจ เหล่าปุโรหิตล้างมือและเท้าทุกครั้งก่อนที่จะเข้าไปในพลับพลาหรือเข้าใกล้แท่นบูชาเพื่อถวายเครื่องเผาบูชาแด่พระเจ้า {PP 347.3}

## {PP 348.1}

### แต่ละห้องของพลับพลา

ในห้องแรกคือวิสุทธิสถานมีโต๊ะขนมปังเฉพาะพระพักตร์ คันประทีป และแท่นเผาเครื่องหอม ส่วนโต๊ะขนมปังเฉพาะพระพักตร์นั้นอยู่ทางทิศเหนือ มีคิ้วสลักลวดลายเคลือบทองคำ ทุกวันสะบาโตเหล่าปุโรหิตจะวางขนมปังสิบสองก้อนเป็นสองแถวโปรยด้วยกำยาน พระเจ้าทรงบัญชาให้ปุโรหิตทั้งหลายกินขนมปังเก่าที่เอาออกเพราะยังถือว่าบริสุทธิ์<!--เลวีนิติ 24:5–9--> ส่วนด้านทิศใต้คือคันประทีป รวมลำต้นมีเจ็ดกิ่งและตะเกียงเจ็ดดวง ทุกส่วนเป็นเนื้อเดียวกันตีจากทองคำก้อนหนึ่ง มีลวดลายเหมือนดอกลิลลี่มีความวิจิตรบรรจง ในพลับพลาไม่มีหน้าต่างจึงไม่ให้ดับตะเกียงพร้อมกันหมด แต่ให้ส่องแสงสว่างตลอดทั้งกลางวันและกลางคืน ส่วนตรงหน้าผ้าม่านที่กั้นระหว่างวิสุทธิสถานกับอภิสุทธิสถานที่องค์พระผู้เป็นเจ้าประทับอยู่นั้นมีแท่นเผาเครื่องหอมทำด้วยทองคำ ให้ปุโรหิตเผาเครื่องหอมบนแท่นนั้นเป็นประจำทุกเช้าทุกเย็น เลือดของเครื่องบูชาไถ่บาปจะถูกทาไว้ที่เชิงงอนของแท่นบูชา ส่วนเลือดของเครื่องถวายในวันลบมลทินบาปจะถูกนำมาพรมไว้ที่แท่นเผาเครื่องหอมนั้น พระเจ้าเองทรงบันดาลให้มีไฟจุดขึ้นบนแท่นบูชา พวกปุโรหิตจึงดูแลไฟนั้นอย่างดีและถือว่าเป็นสิ่งศักดิ์สิทธิ์ กลิ่นของเครื่องหอมฟุ้งกระจายไปทั่วพลับพลาและบริเวณใกล้เคียงทั้งวันทั้งคืน {PP 348.1}

## {PP 348.2}

จากห้องวิสุทธิสถานผ่านม่านเข้าไปมีห้องอภิสุทธิสถาน สัญลักษณ์ของระบบพิธีกรรมในการไถ่มนุษย์ให้กลับคืนดีกับพระเจ้า และการวิงวอนเพื่อมนุษย์ล้วนแล้วแต่มีศูนย์รวมอยู่ในห้องนี้ ซึ่งเป็นจุดเชื่อมต่อระหว่างสวรรค์กับโลก ในห้องอภิสุทธิสถานมีหีบพันธสัญญา ทำจากไม้กระถินเทศ เคลือบทองด้านในและด้านนอก และมีคิ้วทองคำโดยรอบ หีบพันธสัญญาเป็นที่รองรับแผ่นศิลาที่พระเจ้าทรงจารึกพระบัญญัติสิบประการด้วยนิ้วพระหัตถ์ของพระองค์เอง จึงเรียกหีบนี้ว่าหีบพันธสัญญาของพระเจ้าเพราะพระบัญญัติสิบประการคือพื้นฐานแห่งพันธสัญญาระหว่างพระเจ้ากับชนชาติอิสราเอล {PP 348.2}

## {PP 348.3}

ฝาของหีบศักดิ์สิทธิ์นี้เรียกว่าพระที่นั่งกรุณา ทำจากทองคำก้อนเดียว มีเครูบทองคำสองตนขนาบข้าง ปีกข้างหนึ่งของทูตสวรรค์ทั้งสองตนกางออกหากัน ส่วนปีกอีกข้างหนึ่งพับไว้กับตัว เป็นสัญลักษณ์ของการนอบน้อมถ่อมตน (ดู เอเสเคียล 1:11) ตำแหน่งของเครูบที่หันหน้าหากันและมองลงไปที่หีบพันธสัญญาแสดงถึงความนอบน้อมที่เหล่าทูตสวรรค์มีต่อพระบัญญัติของพระเจ้าและการเอาใจใส่ต่อแผนการช่วยมนุษย์ให้รอด {PP 348.3}

## {PP 349.1}

พระสิริของพระเจ้าปรากฏอยู่เหนือพระที่นั่งกรุณาระหว่างเครูบสองตน ที่ซึ่งพระเจ้าทรงสำแดงน้ำพระทัยของพระองค์ บางครั้งมีพระสุรเสียงตรัสออกจากพระสิรินั้นแก่มหาปุโรหิต บ้างครั้งก็มีแสงอยู่ที่เครูบด้านขวา แสดงว่าพระเจ้าทรงโปรดหรือทรงรับเอาเครื่องถวาย ส่วนบางครั้งที่มีเงาอยู่ที่เครูบด้านซ้าย แสดงว่าพระองค์ไม่พอพระทัยหรือปฏิเสธเครื่องถวาย {PP 349.1}

## {PP 349.2}

### ความหมายของพลับพลา

พระบัญญัติของพระเจ้าที่อยู่ในหีบพันธสัญญาเป็นกฎหมายสำคัญแห่งความชอบธรรมและความยุติธรรม กฎหมายนั้นบัญญัติไว้ว่าผู้ล่วงละเมิดจะต้องโทษประหาร แต่เหนือพระบัญญัตินั้นคือพระที่นั่งกรุณา ซึ่งพระสิริของพระเจ้าปรากฏอยู่ที่นั่น และด้วยการทรงไถ่นี่เองที่พระเจ้าทรงอภัยคนบาปที่กลับใจ ฉะนั้นในพระราชกิจของพระคริสต์ในการไถ่มนุษย์อันมีระบบพิธีถวายบูชาเป็นสัญลักษณ์ “ความรักมั่นคงแะความซื่อสัตย์จะพบกัน ความชอบธรรมและสันติภาพจะจูบกัน/ความรักและความซื่อสัตย์มาพบกัน ความชอบธรรมและสันติสุขมาจุมพิตกัน” (สดุดี 85:10 TSV/TNCV) {PP 349.2}

## {PP 349.3}

ภาษามนุษย์ไม่อาจพรรณนาถึงพระรัศมีอันยิ่งใหญ่ในพลับพลาได้ ฝาผนังเคลือบทองสะท้อนแสงจากคันประทีปทองคำ สีสันของม่านได้รับการถักทอเป็นภาพสุกใสของทูตสวรรค์ โต๊ะขนมปังหน้าพระพักตร์ และแท่นเผาเครื่องหอมประกายทอง ส่วนห้องอภิสุทธิสถานมีหีบพันธสัญญา เครูบอันลี้ลับ และเหนืออะไรทั้งปวงมีพระสิริของพระเจ้าพระยาห์เวห์ปรากฏอยู่ที่นั่น สิ่งเหล่านี้ล้วนแต่เป็นเงาที่เลือนลางเมื่อเปรียบเทียบกับแสงพระรัศมีของพระวิหารของพระเจ้าในสวรรค์ อันเป็นศูนย์กลางของพระราชกิจแห่งการทรงไถ่มนุษย์ให้รอด {PP 349.3}

## {PP 349.4}

คนอิสราเอลใช้เวลาอยู่ประมาณครึ่งปีในการสร้างพลับพลา เมื่อเสร็จสมบูรณ์แล้วโมเสสก็ตรวจตราความเรียบร้อย โดยเทียบกับแบบที่พระเจ้าทรงสำแดงแก่ท่านเมื่ออยู่บนภูเขา “ทุกสิ่งที่พระยาห์เวห์ทรงบัญชาโมเสสนั้น คนอิสราเอลก็ทำตาม…พวกเขาก็ทำเสร็จสิ้นทุกอย่าง โมเสสจึงอวยพรพวกเขา”<!--อพยพ 39:42–43--> เหล่ามวลชนอิสราเอลเฝ้าดูด้วยความใคร่รู้(และความ)ร้อนรน ขณะที่พิจารณาเหตุการณ์อย่างพึงพอใจด้วยความเคารพยำเกรง เสาเมฆก็ลอยลงมาปกคลุมพลับพลาไว้ “และพระรัศมีของพระยาห์เวห์ก็อยู่เต็มพลับพลานั้น”<!--อพยพ 40:35--> เมื่อพระรัศมีของพระเจ้าปรากฏเช่นนี้ แม้กระทั่งโมเสสเองก็ไม่สามารถเข้าไปในพลับพลาได้ช่วงหนึ่ง ประชาชนซาบซึ้งเมื่อเห็นว่าพระเจ้าทรงยอมรับการงานของพวกเขา ต่างยืนอยู่ด้วยความกลัวเกรง พลางร้องไห้ด้วยความยินดี และพึมพำคำโมทนาพระคุณอย่างแผ่วเบาที่พระองค์ทรงโปรดเสด็จลงมาประทับท่ามกลางพวกเขา {PP 349.4}

## {PP 350.1}

พระเจ้าทรงกำหนดให้แยกเผ่าเลวีออกมาทำหน้าที่ปรนนิบัติในพลับพลา นับตั้งแต่ปฐมกาลมาแล้วที่ผู้ชายทุกคนเป็นปุโรหิตประจำครอบครัว(ของเขา) พอตกมาสมัยอับราฮัมหน้าที่ปุโรหิตเป็นของบุตรหัวปี แต่มาคราวนี้พระเจ้าทรงรับเผ่าเลวีให้รับใช้งานของพลับพลาแทนบุตรหัวปี การให้เกียรติเผ่าเลวีครั้งนี้แสดงให้เห็นว่าพระองค์ทรงพอพระทัยพวกเขาที่ซื่อสัตย์ทั้งในการรับใช้และในการลงโทษคนอิสราเอลเมื่อประชาชนละทิ้งพระองค์ไปกราบไหว้รูปวัวทองคำ ส่วนหน้าที่ปุโรหิตนั้นมีแต่อาโรนกับลูกหลานของเขาที่ได้รับมอบหมายให้ปรนนิบัติอยู่ต่อหน้าพระพักตร์ ฝ่ายคนอื่นของเผ่าเลวีให้ดูแลพลับพลาพร้อมเครื่องเรือน และเป็นผู้ช่วยเหล่าปุโรหิต แต่ไม่ทรงอนุญาตให้ทำการถวายบูชา เผาเครื่องหอมหรือมองดูของบริสุทธิ์จนกว่าจะถูกคลุมไว้(ไว้ก่อน) {PP 350.1}

## {PP 350.2}

### (ชุดปุโรหิต/ชุดผู้ที่หน้าที่ในพลับพลา)

มีการกำหนดชุดพิเศษประจำตำแหน่งให้แก่พวกปุโรหิต พระเจ้าตรัสสั่งโมเสสว่า “จงทำเสื้อตำแหน่งบริสุทธิ์สำหรับอาโรนพี่ชายของเจ้าให้เป็นเกียรติและสง่างาม”<!--อพยพ 28:2--> เสื้อคลุมของปุโรหิตธรรมดาทำด้วยผ้าป่านสีขาวทอเป็นตัวไร้ตะเข็บ เสื้อคลุมยาวจรดข้อเท้า คาดแอวด้วยสายผ้าป่านสีขาวถักด้วยลวดลายสีฟ้า สีม่วงและสีแดงเข้ม มีผ้ามาลาโพกศีรษะครบชุด เมื่อโมเสสอยู่ต่อหน้าพุ่มไม้ที่มีเปลวไฟ พระเจ้าตรัสให้โมเสสถอดรองเท้าออก เพราะสถานที่ที่ท่านยืนอยู่นั้นเป็นที่ศักดิ์สิทธิ์ เช่นเดียวกันพวกปุโรหิตไม่ได้รับอนุญาตให้เข้าไปในพลับพลาโดยสวมรองเท้า เพราะจะเป็นการดูหมิ่นสถานที่บริสุทธิ์แห่งนั้น แต่ต้องถอดรองเท้าเอาไว้ในลานข้างนอก และต้องล้างมือล้างเท้าก่อนที่จะเข้าไปปฏิบัติหน้าที่ในพลับพลาหรือที่แท่นบูชา การกระทำดังกล่าวตอกย้ำบทเรียนเป็นนิจสินว่า ทุกคนที่ปรารถนาเข้าเฝ้าจำเพาะพระพักตร์พระเจ้าจะต้องละทิ้งสิ่งมลทินทุกอย่างเสียก่อน {PP 350.2}

## {PP 350.3}

ชุดประจำตำแหน่งมหาปุโรหิตทำอย่างสวยงามโดยช่างฝีมือดีและใช้ของมีราคาสมกับตำแหน่งสูงของท่าน นอกจากเสื้อคลุมที่ทำด้วยผ้าป่านแล้ว ท่านยังมีชุดคลุมนอกสีฟ้าทอเป็นตัวไร้ตะเข็บ ที่ชายเสื้อมีลูกพรวนและลูกทับทิมสีฟ้า สีม่วง และสีแดงเข้มสลับกัน นอกจากนั้นมีเสื้ออาโฟด เป็นเสื้อตัวสั้นสีทอง สีฟ้า สีม่วง สีแดงเข้ม และสีขาว รัดด้วยสายสีเดียวกันอย่างงดงาม เสื้อเอโฟดไม่มีแขน ที่ไหล่มีกระเปาะทองฝังหินโมราสลักชื่อสิบสองเผ่าของอิสราเอลข้างละหกชื่อ<!--อพยพ 28:5–14--> {PP 350.3}

## {PP 351.1}

ในชุดของมหาปุโรหิตมีทับทรวงเป็นตัวที่ศักดิ์สิทธิ์ที่สุด อยู่ข้างนอกสุดทับเอโฟดไว้ และทำจากวิตถุเดียวกันกับเอโฟด สี่เหลี่ยมจัตุรัสกว้างยาวคืบหนึ่ง มีด้ายถักสีฟ้าร้อยห่วงทองบนไหล่ผูกทับทรวงไว้ ที่ขอบทับทรวงมีอัญมณีหลากหลายชนิด(ตรง/แบบเดียว)กับฐานนครของพระเจ้า ในขอบนั้นมีอัญมณีสิบสองเม็ดจัดเป็นสี่แถวจารึกชื่อของแต่ละเผ่าเหมือนหินโมราบนไหล่ พระเจ้าตรัสว่า “อาโรนจึงจะมีชื่อบรรดาบุตรของอิสราเอลจารึกไว้ที่ทับทรวงสำหรับค้นหาพระทัยพระเจ้าติดที่อกของตน ให้เป็นที่ระลึกเฉพาะพระพักตร์พระยาห์เวห์เสมอ เมื่อเขาเข้าไปในวิสุทธิสถานนั้น” (อพยพ 28:29) เช่นเดียวกับพระคริสต์มหาปุโรหิตของเรา พระองค์ทรงแบกรับเอาชื่อของผู้ที่กลับใจเชื่อทุกคนไว้ที่พระหฤทัยของพระองค์ ขณะที่พระองค์ทรงวิงวอนต่อพระพักตร์พระบิดาเพื่อคนบาปโดยอ้างพระโลหิตของพระองค์ ผู้ประพันธ์สดุดีกล่าวว่า “ฝ่ายข้าพระองค์ยากจนและขัดสน แต่องค์พระผู้เป็นเจ้าทรงเอาพระทัยใส่ข้าพระองค์” (สดุดี 40:17 TKJV) {PP 351.1}

## {PP 351.2}

ส่วนด้านขวาและด้านซ้ายของทับทรวงมีอัญมณีแพรวพราวสองเม็ดใหญ่ เรียกว่า อูริมกับทูมมิม พระเจ้าทรงสำแดงน้ำพระทัยของพระองค์แก่มหาปุโรหิตผ่านอูริมกับทูมมิมนี้ เมื่อทูลถามพระเจ้า ถ้าเป็นตามน้ำพระทัยของพระองค์จะมีแสงอยู่ที่เม็ดด้านขวา แต่ถ้าพระองค์ปฏิเสธหรือไม่พอพระทัยเม็ดด้านซ้ายจะอับแสงลง {PP 351.2}

## {PP 351.3}

ผ้ามาลาของมหาปุโรหิตเป็นผ้าโพกศีรษะทำด้วยผ้าป่านสีขาว มีแผ่นทองคำผูกไว้กับผ้ามาลาซึ่งจารึกคำว่า “บริสุทธิ์แด่พระยาห์เวห์”<!--อพยพ 28:36--> ทุกอย่างที่เกี่ยวข้องกับชุดและกิริยาท่าทางของมหาปุโรหิตล้วนแต่ช่วยให้ผู้ที่เห็นตระหนักถึงความบริสุทธิ์ของพระเจ้า ให้ซาบซึ้งถึงความศักดิ์สิทธิ์ของการนมัสการพระองค์ และผู้ที่จะเข้าเฝ้าพระองค์นั้นต้องบริสุทธิ์ {PP 351.3}

## {PP 351.4}

### สัญลักษณะของการถวาย

ไม่ใช่ตัวพลับพลาเองเท่านั้น แต่การปรนนิบัติของเหล่าปุโรหิตก็ยังเป็น “แบบจำลองและเงาของสิ่งที่อยู่ในสวรรค์” (ฮีบรู 8:5) จึงมีความสำคัญยิ่ง พระเจ้าตรัสสั่งผ่านโมเสสอย่างละเอียดถี่ถ้วนถึงทุกสิ่งที่เกี่ยวข้องกับระบบการถวายบูชาอันเป็นเงาสัญลักษณ์ การปรนนิบัติรับใช้ในพลับพลามีอยู่สองส่วน คือส่วนที่ทำเป็นประจำทุกวัน และส่วนที่ทำเป็นรายปี การถวายประจำวันทำอยู่ที่แท่นบูชาในลานของพลับพลา และในวิสุทธิสถาน ส่วนที่ทำเป็นรายปีอยู่ในอภิสุทธิสถาน {PP 351.4}

## {PP 352.1}

ไม่อนุญาตให้ตามนุษย์คนใดมองเข้าไปในอภิสุทธิสถานเว้นแต่มหาปุโรหิตเท่านั้น มหาปุโรหิตจะเข้าไปปีละครั้งหลังจากที่ได้เตรียมการไว้อย่างดี ร่างกายท่านสั่นเทาขณะที่เข้าไปหาพระเจ้า ส่วนประชาชนสงบอยู่รอให้ท่านกลับออกมา แต่ละคนภาวนาอธิษฐานอย่างร้อนรนขอพระพรจากพระเจ้า มหาปุโรหิตทำการลบมลทินบาปให้คนอิสราเอลต่อพระที่นั่งกรุณา และพระเจ้าในแสงรัศมีและพบท่าน ถ้ามหาปุโรหิตกลับออกมาช้ากว่าปรกติ จะทำให้ประชาชนเกิดความตกใจกลัว เกรงว่าบาปของประชาชนหรือของท่านเองอาจเป็นเหตุให้ท่านถูกแสงพระรัศมีปลิดชีพ {PP 352.1}

## {PP 352.2}

พิธีกรรมประจำวันได้แก่การถวายเครื่องเผาบูชาตอนเช้าและตอนเย็น การเผาเครื่องหอม การถวายเครื่องธัญบูชา และการถวายพิเศษสำหรับบาปที่จำเพาะเจาะจง นอกจากนั้นยังมีการถวายสำหรับวันสะบาโต วันขึ้นค่ำ และเทศกาลต่างๆ {PP 352.2}

## {PP 352.3}

มีการถวายลูกแกะอายุหนึ่งปีเป็นเครื่องเผาบูชาทุกเช้าทุกเย็นซึ่งมีความหมายอยู่สองประการคือ 1) ชาติอิสราเอลอุทิศตนให้พระยาห์เวห์เป็นประจำทุกวัน และ 2) พวกเขาต้องพึ่งในพระโลหิตของพระคริสต์ตลอดเวลาที่ทรงไถ่พวกเขาไว้ พระเจ้าตรัสสั่งอย่างเจาะจงว่าของที่นำมาถวายทุกอย่างต้อง “ปราศจากตำหนิ” (อพยพ 12:5) ให้ปุโรหิตพิจารณาสัตว์ทุกตัวก่อนที่จะนำมาถวายและคัดทุกตัวที่มีตำหนิออก มีแต่เครื่องถวายที่ “ปราศจากตำหนิ” เท่านั้นที่สามารถเป็นสัญลักษณ์ถึงความบริสุทธิ์หมดจดอันสมบูรณ์แบบของพระคริสต์ผู้ทรงเป็น “ลูกแกะที่ไร้ตำหนิและไร้จุดด่างพร้อย” (1 เปโตร 1:19) ส่วนอัครสาวกเปาโลชี้ไปยังเครื่องบูชาเหล่านี้ว่าเป็นสิ่งที่ผู้ติดตามพระคริสต์ควรเอาเป็นเยี่ยงอย่าง โดยกล่าวว่า “เหตุฉะนั้นพี่น้องทั้งหลาย เมื่อพิจารณาถึงพระเมตตาของพระเจ้า ข้าพเจ้าจึงขอให้ท่านทั้งหลายถวายตัวของท่านแด่พระเจ้าเป็นเครื่องบูชาที่มีชีวิต ที่บริสุทธิ์ ได้รับการแยกไว้สำหรับพระเจ้า และที่พระเจ้าพอพระทัย นี่เป็นการนมัสการที่สมเหตุสมผล” (โรม 12:1 TNCV (เชิงอรรถ)) เราควรอุทิศถวายตนเองเพื่อรับใช้พระเจ้า และในขณะเดียวกันควรพยายามให้ของถวายนั้นสมบูรณ์แบบเท่าที่จะเป็นไปได้ พระเจ้าไม่ทรงพอพระทัยกับของถวายใดที่น้อยไปกว่าสิ่งดีที่สุดของเรา ทุกคนที่รักพระเจ้าด้วยสิ้นสุดใจจะปรารถนารับใช้พระองค์ด้วยส่วนที่ดีที่สุดของชีวิต และจะพยายามอยู่ตลอดเวลาเพื่อให้ทุกความสามารถของตนได้สอดคล้องกับกฎต่างๆ ที่จะอำนวยให้ตนมีความสามารถเพิ่มขึ้นในการทำตามน้ำพระทัยของพระเจ้า {PP 352.3}

## {PP 353.1}

การเผาเครื่องหอมเป็นสิ่งที่นำให้ปุโรหิตเข้าใกล้ชิดพระเจ้ามากกว่าการกระทำอื่นใดในการถวายประจำวัน ม่านที่กั้นอยู่ระหว่างสองห้องไม่ได้ถูกปิดกั้นจนสุดเพดาน ฉะนั้นจึงสามารถมองเห็นพระสิริส่วนหนึ่งที่ปรากฏเหนือพระที่นั่งกรุณาจากห้องวิสุทธิสถาน เมื่อปุโรหิตเผาเครื่องหอม ท่านหันหน้าไปทางหีบพันธสัญญา และในขณะที่ควันของเครื่องหอมลอยขึ้นไป พระรัศมีของพระเจ้าลงมาที่พระที่นั่งกรุณาจนเต็มอภิสุทธิสถาน บางครั้งแสงรัศมีเจิดจ้าเต็มทั้งสองห้องจนปุโรหิตต้องถอยมาอยู่ที่ประตู ในพิธีที่เป็นเพียงเงาสัญลักษณ์นั้นปุโรหิตหันไปทางพระที่นั่งกรุณาที่มองไม่เห็นด้วยความเชื่อ เช่นเดียวกันประชากรของพระเจ้าในปัจจุบันจงอธิษฐานต่อพระคริสต์มหาปุโรหิตผู้ไม่ทรงปรากฏแก่ตามนุษย์ แต่ทรงแก้ต่างให้พวกเขาในพระวิหารเบื้องบน {PP 353.1}

## {PP 353.2}

เครื่องหอมที่ลอยขึ้นไปพร้อมกับคำอธิษฐานของคนอิสราเอลแสดงถึงพระคุณความดี การวิงวอน และความชอบธรรมของพระคริสต์ ซึ่งความชอบธรรมของพระองค์นั้นจะประทานให้แก่ประชากรของพระองค์ด้วยความเชื่อ เพราะมีแต่ความชอบธรรมของพระคริสต์เท่านั้นที่จะทำให้การนมัสการของคนบาปเป็นที่พอพระทัยของพระเจ้าได้ หน้าม่านที่กั้นห้องอภิสุทธิสถาน(เป็น/มี)แท่นเผาเครื่องหอมเพื่อการวิงวอนเนืองนิตย์ และตรงหน้าทางเข้าวิสุทธิสถานมีแท่นสำหรับการไถ่อย่างต่อเนื่อง ให้นำเลือดและเครื่องหอมมาเมื่อเข้าเฝ้าพระเจ้า เพราะเป็นสัญลักษณ์ของพระคริสต์ผู้ทรงเป็นคนกลาง โดยทางพระคริสต์นั้นคนบาปจึงสามารถเข้าเฝ้าพระยาห์เวห์ได้ และโดยพระคริสต์เท่านั้นคนที่กลับใจเชื่อจึงสามารถรับพระเมตตาและความรอด {PP 353.2}

## {PP 353.3}

ขณะที่พวกปุโรหิตเข้าไปในวิสุทธิสถานเพื่อเผาเครื่องหอมเช้าเย็น ข้างนอกที่ลานพลับพลาเครื่องบูชาประจำวันก็พร้อมแล้วที่จะถวายบนแท่นบูชา เป็นเวลาที่จับใจผู้นมัสการที่รวมกันอยู่ในลานพลับพลานั้น ก่อนที่จะเข้าเฝ้าพระเจ้าโดยผ่านการปฏิบัติหน้าที่ของปุโรหิต ประชาชนจะต้องสำรวจจิตใจอย่างสุดกำลังและสารภาพความบาป พวกเขาหันหน้าไปทางวิสุทธิสถานและร่วมใจกันอธิษฐานอย่างเงียบๆ คำวิงวอนจึงขึ้นไปกับควันของเครื่องหอม ขณะที่พวกเขายึดมั่นในพระคุณความดีของพระผู้ช่วยให้รอดที่ทรงสัญญาไว้โดยความเชื่อนั้น ซึ่งเครื่องบูชาไถ่บาปเป็นสัญลักษณ์ของพระองค์ เวลาเช้าเย็นที่กำหนดให้ถวายเครื่องบูชาเป็นเวลาที่ศักดิ์สิทธิ์ และกลายเป็นกำหนดเวลานมัสการสำหรับคนยิวทั้งชาติ ต่อมาเมื่อคนยิวถูกกระจัดกระจายไปเป็นเชลยอยู่ดินแดนห่างไกลยังยึดถือเวลาที่กำหนดนี้อยู่และเมื่ออธิษฐานก็จะหันหน้าไปทางกรุงเยรูเซเล็มเพื่อทูลวิงวอนพระเจ้าของคนอิสราเอล ส่วนคริสเตียนก็ถือธรรมเนียมนี้เป็นตัวอย่างของการอธิษฐานประจำเช้าเย็น ถึงแม้ว่าพระเจ้าทรงตำหนิการนมัสการแบบเป็นพิธีโดยปราศจากจิตวิญญาณ แต่พระองค์ทรงโปรดปรานผู้ที่รักพระองค์และกราบไว้นมัสการพระองค์ทุกเช้าเย็นเพื่อขอการอภัยบาปที่กระทำและเพื่อวิงวอนขอพระพรสำหรับสิ่งทั้งหลายที่จำเป็น {PP 353.3}

## {PP 354.1}

ส่วนขนมปังนั้นตั้งอยู่เฉพาะพระพักตร์เป็นเครื่องถวายเนืองนิตย์ ฉะนั้นจึงเป็นส่วนหนึ่งของการถวายประจำวัน และเรียกว่า “ขนมปังเฉพาะพระพักตร์” เพราะตั้งอยู่ต่อหน้าพระพักตร์ของพระองค์ ซึ่งเป็นการยอมรับว่ามนุษย์เราต้องพึ่งพระเจ้าสำหรับอาหารทั้งฝ่ายกายและฝ่ายจิตวิญญาณ และเรารับอาหารนั้นได้ก็เนื่องจากพระคริสต์เท่านั้นผู้ทรงเป็นคนกลาง พระเจ้าทรงเลี้ยงคนอิสราเอลในถิ่นทุรกันดารด้วยอาหารจากสวรรค์ และพวกเขาต้องพึ่งพระพรจากพระองค์เพื่ออาหารฝ่ายกายและพระพรด้านจิตวิญญาณ ทั้งมานาและขนมปังเฉพาะพระพักตร์เล็งถึงพระคริสต์ผู้ทรงเป็นอาหารแห่งชีวิต และทรงเข้าเฝ้าพระบิดาตลอดเวลาเพื่อเห็นแก่เรา พระคริสต์ตรัสถึงพระองค์เองว่า “เราเป็นอาหารแห่งชีวิต…ที่ลงมาจากสวรรค์” (ยอห์น 6:48–51) มีการโรยกำยานบนขนมปังและในทุกวันสะบาโตเมื่อเปลี่ยนขนมปังใหม่ปุโรหิตจะเผากำยานเพื่อเป็นที่ระลึกเฉพาะพระเจ้า {PP 354.1}

## {PP 354.2}

### ความบาปถูกถ่ายโอน

ส่วนที่สำคัญที่สุดในการถวายประจำวันคือการถวายเผื่อบุคคล คนบาปที่กลับใจจะนำเครื่องถวายมาที่ประตูพลับพลา แล้ววางมือบนหัวของสัตว์ตัวนั้นและสารภาพความบาป ซึ่งมีนัยว่าบาปของเขานั้นได้โอนไปยังเครื่องบูชาที่ไร้บาป คนนั้นจะต้องฆ่าสัตว์ดังกล่าวด้วยมือเขาเอง แล้วปุโรหิตจะนำเลือดเข้าไปในวิสุทธิสถานและพรมไว้ต่อหน้าผ้าม่านที่กั้นไว้นั้น ซึ่งหลังผ้าม่านคือหีบพันธสัญญาที่มีพระบัญญัติบรรจุไว้ อันเป็นพระบัญญัติที่คนบาปนั้นได้ล่วงละเมิด ความหมายของพิธีนี้คือ บาปของคนบาปได้ถูกถ่อยโอนไปยังตัวสัตว์ที่นำมาถวาย และจากสัตว์ตัวนั้นก็โอนเข้าไปยังพลับพลา มีบางกรณีที่ปุโรหิตไม่นำเลือดเข้าไปในวิสุทธิสถาน[^1] แต่ปุโรหิตจะกินเนื้อของเครื่องถวายแทน ตามที่โมเสสสั่งลูกหลานของอาโรนว่า “พระเจ้าได้ประทานของเหล่านั้นให้แก่ท่าน เพื่อจะแบกรับความชั่วช้าของชุมนุมชน” (เลวีนิติ 10:17 TKJV) ทั้งสองพิธีนี้เป็นสัญลักษณ์ของการโอนความบาปจากผู้กลับใจไปยังพลับพลา {PP 354.2}

[^1]: ดู ภาคผนวก จ (6)

## {PP 355.1}

ที่กล่าวมานี้เป็นภารกิจที่ทำต่อเนื่องกันทุกวันตลอดปี ซึ่งทำให้ความบาปของคนอิสราเอลถูกโอนเข้าไปในพลับพลา เป็นมลทินแก่สถานบริสุทธิ์ ฉะนั้นจึงต้องมีงานพิเศษเพื่อชำระบาปเหล่านี้ พระเจ้าทรงบัญชาให้ทำการลบมลทินบาปแก่แต่ละห้องของพลับพลา เกี่ยวกับแท่นนั้น พระองค์ตรัสว่า “ชำระแท่นบูชาให้บริสุทธิ์พ้นมลทินของคนอิสราเอล” (เลวีนิติ 16:19) {PP 355.1}

## {PP 355.2}

มหาปุโรหิตจะเข้าไปในอภิสุทธิสถานเพื่อชำระพลับพลาปีละครั้ง คือในวันลบมลทินอันสำคัญนั้น ซึ่งภารกิจที่ทำในวันดังกล่าวเป็นการสิ้นสุดของพิธีกรรมทั้งหลายของปีนั้น {PP 355.2}

## {PP 355.3}

### วันลบมลทิน

ในวันลบมลทินจะมีการนำลูกแพะมาสองตัวที่ประตูพลับพลา และมีการจับฉลาก “ฉลากอันหนึ่งสำหรับองค์พระผู้เป็นเจ้า และอีกอันหนึ่งสำหรับแพะรับบาป” (เลวีนิติ 16:8 TNCV) แพะตัวที่เป็นของฉลากที่หนึ่งให้ฆ่าเป็นเครื่องบูชาลบล้างบาปสำหรับประชาชน มหาปุโรหิตนำเลือดของเครื่องบูชานี้ผ่านม่านเข้าไปประพรมไว้ที่พระที่นั่งกรุณา“ดังนี้แหละ เขาจะทำการลบมลทินของสถานศักดิ์สิทธิ์ เพราะเหตุมลทินของคนอิสราเอล และเพราะเหตุการทรยศ เพราะบาปทั้งสิ้นของเขา และอาโรนจะกระทำต่อเต็นท์นัดพบ ซึ่งอยู่กับเขาท่ามกลางมลทินของประชาชน” (เลวีนิติ 16:16 TH1971) {PP 355.3}

## {PP 355.4}

“อาโรนจะเอามือทั้งสองวางบนหัวแพะที่มีชีวิตนั้น สารภาพบาปต่างๆ ของคนอิสราเอล การล่วงละเมิดของพวกเขาทั้งหมด และให้บาปทั้งสิ้นของพวกเขาตกลงบนหัวแพะนั้น จากนั้นจงปล่อยมันเข้าไปในถิ่นทุรกันดารโดยมือของคนที่เลือกไว้ แพะนั้นจะบรรทุกความผิดทั้งหมดไปยังที่เปลี่ยว แล้วเขาก็ปล่อยให้มันเข้าถิ่นทุรกันดารไป” ประชาชนจะไม่ถือว่าได้พ้นจากภาระแห่งความบาปของตนจนกระทั่งแพะตัวนี้ถูกปล่อยออกไป ในช่วงที่พิธีลบมลทินบาปดำเนินอยู่นั้นประชาชนทุกคนต้องบังคับใจตนเอง ธุระกิจทุกอย่างถูกวางไว้ และชุมนุมชนอิสราเอลทั้งมวลใช้วันนั้นในการถ่อมใจลงต่อพระเจ้า ด้วยการอธิษฐาน การอดอาหารและในการสำรวจจิตใจ(อย่างหมดจด) {PP 355.4}

## {PP 355.5}

พิธีลบมลทินประจำปีได้สอนความจริงสำคัญเกี่ยวกับเรื่องการทรงไถ่ให้ประชาชนได้เรียนรู้ ทุกครั้งที่มีการถวายเครื่องบูชาลบล้างบาปตลอดปี มีการรับเครื่องบูชานั้นแทนที่คนบาป แต่เลือดนั้นไม่ได้ทำการชำระความบาปอย่างสมบูรณ์ แต่เป็นเพียงวิธีการที่ความบาปได้ถูกโอนไปยังพลับพลา เมื่อคนบาปฆ่าสัตวบูชาให้เลือดหลั่งไหล เป็นการยอมรับว่าพระบัญญัติของพระเจ้าถูกต้องเที่ยงธรรม และเป็นการประกาศถึงความเชื่อในพระองค์ผู้ที่จะเสด็จมารับความบาปของโลกไป แต่กระนั้นเขายังไม่ได้พ้นจากการถูกกล่าวโทษโดยพระบัญญัติ พอถึงวันลบมลทินหลังจากที่มหาปุโรหิตถวายสัตวบูชาเพื่อชุมนุมชนแล้ว จึงนำเลือดเข้าไปในอภิสุทธิสถานและประพรมไว้ที่พระที่นั่งกรุณาเหนือแผ่นพระโอวาท ฉะนั้นจึงเป็นการตอบสนองต่อข้อกำหนดของพระบัญญัติที่กำหนดเอาชีวิตของคนบาป จากนั้นมหาปุโรหิตในฐานะคนกลางจึงรับเอาบาปทั้งมวลนั้นมาอยู่ที่ตัวของท่าน และออกจากพลับพลาไปในขณะที่แบกรับเอาภาระแห่งความผิดบาปของคนอิสราเอล ที่ประตูพลับพลานั้นมหาปุโรหิตจะวางมือลงบนหัวของแพะรับบาป “สารภาพบาปต่างๆ ของคนอิสราเอล การล่วงละเมิดของพวกเขาทั้งหมด และให้บาปทั้งสิ้นของพวกเขาตกลงบนหัวแพะนั้น” เมื่อแพะที่กำลังแบกเอาความบาปของพวกเขาถูกส่งออกไป ถือว่าบาปของประชาชนถูกกำจัดออกไปอย่างถาวร ทั้งนี้เป็นการปฏิบัติที่ “เป็นแบบจำลองและเงาของสิ่งที่อยู่ในสวรรค์” {PP 355.5}

## {PP 356.1}

### แบบจำลองสวรรค์

อย่างที่ได้กล่าวมาแล้วว่า โมเสสสร้างพลับพลาตามแบบที่ทรงสำแดงแก่ท่านบนภูเขา “ซึ่งเป็นเครื่องหมายของปัจจุบัน มีการนำของถวายและเครื่องบูชามาถวายตามแบบ”<!--ฮีบรู 9:9--> ทั้งสองห้องเป็น “แบบจำลองของสวรรค์” พระคริสต์ทรงเป็นมหาปุโรหิตของเรา “เป็นผู้ปฏิบัติกิจในสถานศักดิ์สิทธิ์และในพลับพลาแท้ที่องค์พระผู้เป็นเจ้าทรงตั้งไว้ ไม่ใช่มนุษย์ตั้ง” (ฮีบรู 9:9, 23; 8:2) ในนิมิตอัครสาวกยอห์นเห็นพลับพลาของพระเจ้าในสวรรค์ “มีคบเพลิงเจ็ดอันจุดอยู่ตรงหน้าพระที่นั่ง” ยอห์นยังได้เห็นทูตสวรรค์องค์หนึ่ง “ถือกระถางไฟทองคำ…พระเจ้าประทานเครื่องหอมมากมายแก่ทูตองค์นั้น เพื่อให้ถวายร่วมกับคำอธิษฐานของธรรมิกชนทั้งหมดบนแท่นบูชาทองคำที่อยู่หน้าพระที่นั่งนั้น” (วิวรณ์ 4:5; 8:3) ผู้เผยพระวจนะยอห์นได้เห็นห้องแรกของพระวิหารในสวรรค์มี “คบเพลิงเจ็ดอัน” และ “แท่นบูชาทองคำ” ซึ่งมีคันประทีปทองคำและแท่นเผาเครื่องหอมแบบจำลองในพลับพลาบนโลก ต่อมายอห์นเห็นนิมิตอีก “แล้วพระวิหารของพระเจ้าในสวรรค์ก็เปิดออก” (วิวรณ์ 11:19) ท่านจึงมองผ่านม่านเข้าไปในห้องอภิสุทธิสถาน และเห็น “หีบพันธสัญญาของพระองค์” (วิวรณ์ 11:19) ซึ่งโมเสสได้จำลองไว้โดยการสร้างหีบศักดิ์สิทธิ์เพื่อบรรจุพระบัญญัติของพระเจ้า {PP 356.1}

## {PP 357.1}

โมเสสสร้างพลับพลา “ตามแบบที่ได้เห็น” ส่วนเปาโลได้กล่าวว่า “พลับพลากับเครื่องใช้ทุกชนิดในพิธีนมัสการนั้น” เป็น “แบบจำลองของสวรรค์” (กิจการ 7:44; ฮีบรู 9:21, 23) ฝ่ายยอห์นกล่าวว่า ท่านได้เห็นพลับพลาในสวรรค์ เป็นที่ที่พระเยซูทรงปฏิบัติกิจเพื่อเราทั้งหลาย ซึ่งเป็นแม่แบบของการถวายบูชาและพลับพลาที่โมเสสสร้าง {PP 357.1}

## {PP 357.2}

พระวิหารในสวรรค์เป็นที่ประทับของจอมกษัตริย์ “คนนับแสนๆ ปรนนิบัติพระองค์ คนนับล้านๆ เข้าเฝ้าพระองค์” (ดาเนียล 7:10) มีแสงรัศมีจากพระที่นั่งนิรันดร์ฉายเต็มพระวิหาร มีเสราฟิมเปล่งประกายเจิดจ้า แต่ละตนปิดหน้าด้วยความเคารพยำเกรง ไม่มีอาคารใดในโลกที่สามารถสะท้อนถึงความกว้างใหญ่และสง่าราศีแห่งพระวิหารในสวรรค์ได้ แต่พลับพลาของโมเสสนั้นได้สอนหลักความจริงสำคัญอันเกี่ยวกับพลับพลาในสวรรค์ พิธีกรรมจึงแบ่งออกเป็นสองส่วน คือพิธีประจำวัน และพิธีประจำปี ซึ่งแต่ละส่วนก็มีห้องเฉพาะในพลับพลาสำหรับพิธีเหล่านั้น {PP 357.2}

## {PP 357.3}

หลังจากที่พระผู้ช่วยให้รอดของเราเสด็จขึ้นสวรรค์พระองค์ทรงเริ่มภารกิจของพระองค์ในฐานะมหาปุโรหิต เปาโลกล่าวว่า “พระคริสต์ไม่ได้เสด็จเข้าไปในสถานศักดิ์สิทธิ์ที่สร้างขึ้นด้วยมือมนุษย์ ซึ่งถอดแบบจากของจริง แต่พระองค์เสด็จเข้าไปในสวรรค์นั้นเอง เพื่อทรงปรากฏตัวต่อพระพักตร์พระเจ้าเพื่อพวกเรา”(ฮีบรู 9:24) การปฏิบัติพระราชกิจของพระคริสต์แบ่งออกเป็นสองส่วน ซึ่งแต่ละส่วนมีระยะเวลาปฏิบัติและสถานที่เฉพาะในพระวิหารแห่งสวรรค์ เหมือนที่พลบพลาในโลกแบ่งออกเป็นสองส่วน คือการถวายประจำวันและการถวายประจำปี และแต่ละส่วนมีห้องเฉพาะในพลับพลา {PP 357.3}

## {PP 357.4}

เมื่อพระคริสต์เสด็จขึ้นสวรรค์พระองค์ทรงอ้างพระโลหิตของพระองค์ต่อพระบิดาเพื่อเหล่าผู้เชื่อที่ถ่อมใจ เช่นเดียวกันในการถวายประจำวันปุโรหิตได้พรมเลือดจากเครื่องบูชาในวิสุทธิสถานเพื่อคนบาป {PP 357.4}

## {PP 357.5}

พระโลหิตของพระคริสต์ช่วยคนบาปที่กลับใจให้หลุดพ้นจากการถูกกล่าวโทษโดยพระบัญญัติ แต่ในขณะเดียวกันก็ไม่ได้ลบล้างความบาปที่กระทำ ความบาปเหล่านั้นยังบันทึกไว้อยู่ในพลับพลาจนถึงการลบมนทินครั้งสุดท้าย ระบบการถวายบูชาของคนอิสราเอลก็เช่นกัน เลือดจากเครื่องถวายลบล้างบาปได้ลบเอาความบาปจากผู้ที่ถ่อมตัว แต่ความบาปนั้นยังอยู่ในพลับพลาจนถึงวันลบมลทิน {PP 357.5}

## {PP 357.6}

### การลบมลทินบาป

ในวันสำคัญแห่งการประทานบำเหน็จครั้งสุดท้ายนั้น คนตายจะ “ถูกพิพากษาตามการกระทำของเขาทั้งหลายที่เขียนไว้ในหนังสือเหล่านั้น” (วิวรณ์ 20:12) ในคราวนั้นความบาปของทุกคนที่สำนึกผิดอย่างแท้จริงจะถูกลบออกจากสมุดบันทึกในสวรรค์โดยพระบารมีแห่งพระโลหิตของพระคริสต์ที่ทรงไถ่มนุษย์ให้คืนดีกับพระเจ้า ดังนั้นพลับพลาในสวรรค์จะได้รับการชำระให้บริสุทธิ์ปราศจากประวัติของความบาปอีก ในพิธีกรรมจำลองนั้น การลบล้างความบาปเกิดขึ้นในวันลบมลทิน คือวันที่ชำระพลับพลาในโลกจากความบาปทั้งหลายที่ทำให้พลับพลาเป็นมลทิน โดยอาศัยเลือดของเครื่องถวายลบล้างบาป {PP 357.6}

## {PP 358.1}

การลบมลทินครั้งสุดท้ายของผู้ที่สำนึกผิดอย่างแท้จริงนั้นเป็นการลบบันทึกเรื่องความบาปจากหนังสือแห่งสวรรค์ และจะไม่มีการจดจำหรือระลึกถึงอีก เช่นเดียวกับพิธีกรรมอันเป็นสัญลักษณ์นั้น ความบาปถูกแบกไปในถิ่นทุรกันดาร ให้แยกจากชุมนุมชนตลอดไป {PP 358.1}

## {PP 358.2}

เนื่องจากว่าซาตานเป็นต้นกำเนิดเป็นต้นเหตุของความบาปทั้งมวล คือเป็นตัวการโดยตรงที่ทำให้เกิดความบาปทั้งหลายซึ่งเป็นเหตุให้พระคริสต์ต้องสิ้นพระชนม์ ฉะนั้นถ้าพูดถึงความยุติธรรมแล้ว ซาตานต้องรับโทษขั้นสุดท้าย ภารกิจของพระคริสต์ในการไถ่มนุษย์ให้รอดและการชำระจักรวาลให้พ้นจากความบาปจะสิ้นสุดเมื่อการขจัดความบาปออกจากพลับพลาในสวรรค์ และการวางบาปทั้งหลายเหล่านั้นบนซาตาน ผู้ต้องรับโทษขั้นสุดท้าย ในระบบการถวายบูชาของชาวอิสราเอลก็เช่นกัน พิธีกรรมทั้งหลายที่ทำต่อเนื่องกันมาตลอดทั้งปีก็สิ้นสุดลงเมื่อชำระพลับพลาและวางมือสารภาพลงบนหัวของแพะรับบาป {PP 358.2}

## {PP 358.3}

ฉะนั้นการปฏิบัติกิจในพลับพลา หรือต่อมาในพระวิหารที่สร้างมาแทนที่พลับพลานั้น ประชาชนได้เรียนรู้ทุกวันถึงความจริงอันสำคัญเกี่ยวกับการสิ้นพระชนของพระคริสต์ และภารกิจของพระองค์ในฐานะมหาปุโรหิต นอกจากนั้นปีละครั้งยังได้รับบทเรียนถึงเหตุการต่างๆ ถึงฉากสุดท้ายของมหาสงครามระหว่างพระคริสต์กับซาตาน และการชำระจักรวาลให้สะอาดปราศจากความบาปและคนบาป {PP 358.3}