---
chapter:
  number: 36
  title:
    th: ในถิ่นทุรกันดาร
    en: In the Wilderness
  url: https://legacy.egwwritings.org/?ref=en_PP.406&para=84.1859
  basedon:
---

## {PP 406.1}

### ไม่คู่ควรกับเสรีภาพ

ระยะเวลาเกือบ 40 ปีที่คนอิสราเอลวนเวียนอยู่ในทะเลทรายไม่ได้บันทึกไว้ให้คนรุ่นหลังได้อ่าน โมเสสกล่าวว่า “เราใช้เวาลา 38 ปีเดินทางจากคาเดชบารเนียจนเราข้ามหุบเขาเศเรด ถึงตอนนั้นนักรบทั้งหมดในรุ่นนั้นก็ตายหมดค่ายตามที่องค์พระผู้เป็นเจ้าทรงสาบานไว้ พระหัตถ์ขององค์พระผู้เป็นเจ้าได้ต่อสู้พวกเขาจนพวกเขาทั้งหมดถูกกำจัดไปจากค่าย” (เฉลยธรรมบัญญัติ 2:14, 15 TNCV) {PP 406.1}

## {PP 406.2}

ในช่วงปีเหล่านี้ประชาชนได้รับการเตือนสติอยู่ตลอดเวลาว่าพวกเขากำลังรับผลของการประณามของพระเจ้า ในการกบฏที่คาเดชพวกเขาได้ปฏิเสธพระเจ้า แว้าพระองค์ทรงปฏิเสธพวกเขาไปช่วงหนึ่ง เนื่องจากพวกเขาไม่ซื่อสัตย์ต่อพันธสัญญาของพระองค์ พระเจ้าจึงไม่ให้พวกเขารับเครื่องหมายของพันธสัญญานั้น คือการเข้าสุหนัต ความปรารถนาอยากกลับแดนทาสแสดงให้เห็นว่าพวกเขาไม่คู่ควรกับเสรีภาพ ฉะนั้นไม่ให้ฉลองพิธีปัสกาเพราะเป็นเทศการฉลองการปลดปล่อยจากการเป็นทาส {PP 406.2}

## {PP 406.3}

ถึงกระนั้นพิธีทั้งหลายของพลับพลาอย่างทำอยู่ต่อเนื่อง แสดงว่าพระเจ้าไม่ได้ทอดทิ้งคนของพระองค์เสียทั้งหมด พระองค์ยังประทานตามความต้องการของพวกเขา โมเสสทบทวนประวัติการพเนจรของพวกเขาว่า “พระยาห์เว์พระเจ้าของเจ้าได้ทรงอวยพรเจ้าในงานทุกอย่างที่มือของเจ้าทำ พระองค์ทรงทราบทางที่เจ้าเดินในถิ่นทุรกันดารใหญ่นี้ พระยาห์เวห์พระเจ้าของเข้าได้อยู่กับเจ้ามาสี่สิบปีแล้ว เข้าไม่ขาดสิ่งใดเลย” (เฉลยธรรมบัญญัติ 1:7) ต่อมาเนหะมีย์ได้บันทึกเพลงสรรเสริญของคนเลวีที่บรรยายถึงการเอาใจใส่ดูแลคนอิสราเอลของพระเจ้า แม้ในปีที่พระองค์ปฏิเสธพวกเขาและขัลไล่ว่า “เนื่องด้วยพระกุรณาคุณอันยิ่งใหญ่พระองค์ไม่ได้ทรงละทั้งพวกเขาไว้ในถิ่นกันดาร เสาเมฆยังคงนำพวกเขาไปตามทางในเวลากลางวัน และเสาเพลิงยังส่องทางตบอดค่ำคืน พระองค์ประทานพระวิญญาณล้ำเลิศมาสั่งสอนพวกเขา พระองค์ไม่ได้ให้มานาของพระองค์ขาดจากปากของพวกเขาและพระองค์ประทานน้ำดับความกระหายให้พวกเขา ตลอด 40 ปีพระองค์ทรงเลี้ยงดูพวกเขาในถิ่นกันดาร พวกเขาไม่ขัดสนสิ่งใด เสื้อผ้าของเขาไม่ได้เก่าคร่ำคร่า และเท้าก็ไม่ได้บวมช้ำ” (เนหะมีย์ 9:19–21 TNCV) {PP 406.3}

## {PP 407.1}

พระเจ้ากำหนดการเดินวงเวียนในถิ่นทุรกันดารให้เป็นการลงโทษพวกที่ดื้อรั้นและขี้บ่น ไม่เพียงเท่านั้นยังเป็นโอกาสให้คนรุ่นใหม่ได้ฝึกวินัยเตรียมเข้าไปในแผ่นดินแห่งพระสัญญา โมเสสกล่าวต่อพวกเขาว่า “พระยาห์เวห์พระเจ้าของท่านทรงตีสอนท่าน เหมือนกับบิดาตีสอนบุตรบุตรของตน” “พระองค์ทรงทำให้ท่านถ่อมลงและทดสอบดูใจของท่านว่า ท่านจะทำตามพระบัญชาของพระองค์หรือไม่ พระองค์ทรงทำให้ท่านถ่อมลงโดยให้ท่านหิวโหย แล้วทรงเลี้ยงดูท่านด้วยมานา ซึ่งท่านหรือบรรพบุรุษไม่เคยรู้จักมาก่อน ทั้งนี้เพื่อสอนท่านว่า มนุษย์ไม่อาจดำรงชีวิตด้วยอาหารเพียงอย่างเดียว แต่ดำรงชีวิตด้วยทุกถ้อยคำจากพระโอษฐ์ขององค์พระผู้เป็นเจ้า” (เฉลยธรรมบัญญัติ 8:5, 2, 3 THSV/TNCV) {PP 407.1}

## {PP 407.2}

“พระองค์ทรงพบเขาในแผ่นดินทุรกันดาร ในที่ร้างเปล่าวังเวง พระองค์ทรงโอบล้อมเขา และรงดูแลเขา ทรงรักษาเขาไว้ดังแก้วพระเนตรของพระองค์” “พระองค์ทุกข์พระทัยในความทุกข์ทั้งหมดของเขา แล้วทูตสรรค์ที่อยู่เฉพาะพระพักตร์พระองค์ช่วยพวกเขาให้รอด พระองค์ทรงไถ่เขาด้วยความรักและคยวามสงสารของพระองค์ พระองค์ทรงยกพวกเขาขึ้นและหอบเขาไปตลอดกาลก่อน” (เฉลยธรรมบัญญัติ 32:10; อิสยาห์ 63:9) {PP 407.2}

## {PP 407.3}

### โทษของผู้ที่เหยียดหยามพระเจ้า

อย่างไรก็ตาม ในช่วงเวลาที่อยู่ในถิ่นทุรกันดารมีแต่เรื่องที่พวกเขากบฏต่อพระเจ้าบันทึกไว้ คนอิสราเอลต้องตายถึงหนึ่งหมื่นสี่พันคนเพราะของการกบฏของโคราห์ และมีตัวอย่างอื่นๆ ที่แสดงถึง(นิสัย)ด้วยกันที่ชอบ(ดู ถูก/ดูแคลน)อำนาจของพระเจ้า {PP 407.3}

## {PP 407.4}

ครั้งหนึ่งมีลูกครึ่งคนหนึ่ง พ่อเป็นคนอียิปต์หนึ่งในพวกที่ร่วมเดินทางกับคนอิสราเอลเมื่อออกจากอียิปต์ ส่วนแม่เป็นคนอิสราเอล คนนี้ย้ายมาปักเต็นท์ของตนในเขตของคนอิสราเอล โดยอ้างว่าเป็นสิทธิของเขา แต่พระบัญญัติของพระเจ้าห้ามไม่ให้ลูกหลานคนอียิปต์เข้าชุมนุมชนจนถึงชั่วอายุที่สาม เกิดการทะเลาะกันขึ้นระหว่างคนนี้กับคนอิสราเอลคนหนึ่ง เรื่องถูกนำไปให้คณะตุลาการติดสิน ซึ่งผลการตัดสินคือคนนั้นผิด {PP 407.4}

## {PP 407.5}

ลูกครึ่งอียิปต์โมหาจัดเมื่อได้ยินคำตัดสิน แช่งผู้พิพากษาและด้วยอารมณ์เร่งร้อนได้หมิ่นประมาทพระนามของพระเจ้า มีคนพาเขาไปพบโมเสสทันที ก่อนหน้านี้พระบัญญัติข้อหนึ่งว่า “ผู้ใดแช่งด่าบิดามารดาจะต้องมีโทษถึงตาย” (อพยพ 21:17) แต่ไม่มีข้อกำหนดที่ตรงกับกรณีนี้ ความผิดนั้นใหญ่มากจนโมเสสรู้สึกว่าต้องขอให้พระเจ้าทรงชี้แจงเป็น(กรณีพิเศษ) ชายคนนั้นถูกกักขังจนกว่าจะรู้น้ำพระทัยของพระเจ้า และพระเจ้าเองทรงตัดสินและกำหนดบทลงโทษ ชายคนที่หมิ่นประมาทถูกนำออกไปนอกค่าย แล้วถูกขว้างด้วยก้อนหิน(ให้/จน)ตาย คนที่รู้เห็นเหตุการณ์ที่เขาหมิ่นประมาทนั้น และปฏิญาณว่าคำพยานของตนที่กล่าวร้ายคนนี้เป็นสัตย์จริง คนเหล่านี้เป็นพวกแรกที่ขว้างก้อนหิน ต่อมาประชาชนที่อยู่บริเวนนั้นจึงเข้าร่วมในการลงโทษ {PP 407.5}

## {PP 408.1}

หลังจากนั้นมีการประกาศบทบัญญัติ(ให้รับมือ)กับความผิดในลักษณะนี้ “ผู้ใดแช่งด่าพระเจ้าของเขา ผู้นั้นจะต้องได้รับโทษบาป ผู้ใดที่เหยียดหยามพระนามของพระเจ้า จะต้องถูกโทษถึงตาย ให้ชุมนุมชนขว้างเขาเสียให้ตาย คนต่างด้าวหรือชาวเมืองก็ดี เมื่อเขาเหยียดหยามพระนาม จะต้องถูกโทษถึงตาย” (เวลีนิติ 24:15, 16 TH1971) {PP 408.1}

## {PP 408.2}

มีบางคนที่จะสงสัยในความรักและความยุติธรรมของพระเจ้าทรงลงโทษหนักเช่นนี้ให้คนที่พูดด้วยอารมณ์ แต่การลงโทษหนักในเรื่องดังกล่าวจำเป็นเพื่อให้สอดคล้องกับความรักและความยุติธรรม เพราะต้องการสำแดงให้ประจักษ์ว่า วาจาที่กล่าวร้ายต่อพระเจ้าเป็นความบาปที่ใหญ่ยิ่ง คนแรกที่ทำผิดในเรื่องนี้ได้รับโทษหนัก เป็นการเตือนคนอื่นให้รู้ว่าต้องเคารพยำเกรงต่อพระนามของพระเจ้า แต่ถ้าปล่ายให้คนที่ทำบาปลอยนวนโดยไม่ลงโทษ คนอื่นก็จะเสียคน สุดท้ายคงต้องเสียชีวิตคนจำนวนมาก {PP 408.2}

## {PP 408.3}

### ชาวต่างชาติท่ามกลางคนอิสราเอล

คนต่างชาติที่ร่วมเดินทางกับคนอิสราเอลเมื่อออกจากอียิปต์สร้างปัญหาและเป็นเหตุให้คนอิสราเอลทุกทดลองอยู่ตลอดเวลา พวกเขาอ้างว่าได้ละทิ้งรูปเคารพและนมัสการพระเจ้าที่แท้จริง แต่การศึกษาและการฝกฝนในวัยเด็กได้สร้างความเคยชินและได้หล่อหลอมอุปนิสัย จนการไหว้รูปเคารพและการ(ดู หมิ่น)พระเจ้าเข้าเส้น ส่วนมากคนที่ยุยงให้เกิดการขัดแย้ง หรือพวกแรกที่บ่นต่อว่าคือพวกนี้แหละ นิสัยการไหว้รูปเคารพและการบ่นต่อว่าพระเจ้าของคนเหล่านี้ส่งอิทธิพลทั่วค่าย ดั่งเชื้อขนมปังในก้อนแป้ง {PP 408.3}

## {PP 408.4}

ไม่นานหลังจากที่พวกเขากลับเข้าสู่ถิ่นทุรกันดารมีกรณีการล่วงละเมิดวันสะบาโตที่ส่อความเป็นพิเศษ คำประกาศว่าพระเจ้าจะทรงตัดสิทธิ์คนอิสราเอลส่งผลให้คนคิดขัดขืน มีคนหนึ่งที่โกรธเพราะถูก(ห้ามไม่ให้เข้า/กีดกัน)ไม่ให้เข้าแผ่นดินคานาอัน หมายมั่นปั้นมือที่จะท้าพระบัญญัติของพระเจ้า จึง(เสี่ยง)ไปเก็บฟืนในวันสะบาโต ช่วงที่คนอิสราเอลเดินวันเวียนอยู่ในถิ่นทุรกันดาร พระเจ้าทรงห้ามให้ก่อไฟในวันสะบาโตอย่างเด็ดขาด ซึ่งข้อห้ามนี้เป็นกรณีเฉพาะไม่ได้ครอบคลุมไปถึงแผ่นดินคานาอันที่ไฟจำเป็นเพราะภูมิอากาศที่หนาวเหน็บ แต่ในถิ่นทุรกันดารไม่จำเป็นผิงไฟเพื่อหาความอุ่น การกระทำของชายคนนี้จึงเป็นการเจตนาอย่างดื้อรั้นที่จะฝ่าฝืนพระบัญญัติข้อที่สี่ ไม่ใช่เพราะรู้เท่าไม่ถึงการณ์ หรือเผลอลืมไป แต่เป็นการ(ดู ถูก/มองฝ่าต่ำ)พระบัญญัติของพระเจ้า {PP 408.4}

## {PP 409.1}

คนนี้ถูกจับคาหนังคาเขา และถูกพาไปต่อหน้าโมเสส ก่อนหน้านี้มีการประกาศว่าการละเมิดวันสะบาโตมีมีโทษ(ประหาร/ถึงตาย)แต่ไม่ได้เปิดเผยว่าจะประหารด้วยวิธีใด โมเสสทูลเรื่อง(นี้)ต่อพระเจ้า และพระองค์ตอบว่า “ชายคนนั้นจะต้องถูกลงโทษถึงตาย ชุมนุมชนทั้งหมดต้องเอาหินขว้างเขาให้ตายที่นอกค่าย” (กันดารวิถี 15:35) ความบาปแห่งการหมิ่นประมาทพระเจ้า และการตั้งใจฝ่าฝืนวันสะบาโตมีโทษเดียวกัน เพราะทั้งสองแสดงถึงการดูถูกการปกครองของพระเจ้า {PP 409.1}

## {PP 409.2}

ในสมัยของเรามีหลายคนที่ปฏิเสธวันสะบาโตที่พระเจ้าประทานมาตั้งแต่แรกสร้างโลกว่าเป็นสถาบันของชาวยิว คนเหล่านี้ยังเซ้าซี้ว่า ถ้าพระเจ้ายังต้องการให้มนุษย์รักษาวันสะบาโตก็ต้องประหารชีวิตคนที่ฝ่าฝืน แต่เมื่อพิจารณาแล้ว เราก็จะเห็นว่าการหมิ่นประมาทพระเจ้ามีโทษเดียวกันกับการละเมิดวันสะบาโต ถ้ายังนั้นสรุปว่าพระบัญญัติข้อที่สามที่ห้ามการหมิ่นประมาทพระเจ้าเขียนไว้ให้กับคนยิวเท่านั้นหรือ แต่ข้อถกเถียงที่ยกเอาโทษประหารชีวิตเป็นเหตุผลของการทิ้งวันสะบาโตไม่สมเหตุสมผลเพราะพระบัญญัติข้อที่สาม ข้อที่ห้า และข้ออื่นๆ เกือบทุกข้อล้วนแต่มีโทษประหารชีวิต ถึงแม้ว่าพระเจ้าอาจลงโทษผู้ล่วงละเมิดพระบัญญัตของพระองค์(ในโลกนี้/) แต่พระวจนะของพระองค์กล่าวว่า ค่าจ้างของความบาปคือความตาย และในการพิพากษาครั้งสุดท้ายนั้นจะปรากฏให้ทุกคนเห็นว่า ความตายคือส่วนแบ่งของคนที่ละเมิดกฎบัญญัติอันศักดิ์สิทธิ์ของพระเจ้า {PP 409.2}

## {PP 409.3}

### มานากับวันสะบาโต

ตลอดระยะเวลาสี่สิบปีที่คนอิสราเอลอยู่ในถิ่นทุรกันดารการอัศจรรย์เรื่องมานาสอนบทเรียนให้ประชาชนรู้ว่าวันสะบาโตนั้นศักดิ์สิทธิ์ละเมิดไม่ได้ แต่ถึงจะมีเรื่องนี้ก็ตามแต่ไม่ได้ช่วยให้คนอิสราเอลเชื่อฟัง จริงอยู่พวกเขาไม่ได้หน้าด้านฝ่าฝืนอย่างเปิดเผยเหมือนกับคนที่ถูกลงโทษ แต่ก็รักษา(พระบัญญัติข้อที่สี่)อย่างหละหลวม พระเจ้าตรัสผ่านผู้เผยพระวจนะของพระองค์ว่า “พงศ์พันธุ์อิสราเอล...ลบหลู่สะบาโตของเราอย่างหนัก” (เอเสเคียล 20:13–24) และการลลหลู่วันสะบาโตนี้เป็นหนึ่งในเหตุผลทั้งหมดที่เขียนไว้ที่คนรุ่นแรกจึงถูก(ตัดออก)จากแผ่นดินแห่งพระสัญญา ทั้งนี้ทั้งนั้นลูกๆ ของคนรุ่นแรกไม่ได้บทเรียน ถึงแม้พระเจ้าไม่ได้ขัดขวางพวกเขาจากการเข้าแผ่นดินคานาอัน แต่เพราะการไม่เพราะการไม่เอาใจใส่ต่อวันสะบาโตในช่วงสี่สิบปีแห่งการพเนจร พระองค์จึงตรัสว่า เมื่อเข้าไปในแผ่นดินแห่งพระสัญญาแล้ว พวกเขาจะต้องกระจัดกระจายอยู่ท่ามกลางคนที่เมื่อนับถือพระเจ้า {PP 409.3}

## {PP 410.1}

จากคาเดชคนอิสราเอลได้หับกลับเข้าถิ่นทุรกันดาร และเมื่อสิ้นสุดเวลากำหนดให้ค้างอยู่ในถิ่นทุรกันดาร “ชุมนุมชนทั้งหมดของคนอิสราเอลเข้ามาในถิ่นทุรกันดารศิน” (กันดารวิถี 20:1) {PP 410.1}

## {PP 410.2}

มิเรียมเสียชีวิตและถูกฝังไว้ที่นั่น จากการร้องลำทำเพลงฉลองชัยของพระเยโฮวาห์ที่ชายหาดทะเลแดงผ่ดานชีวิตที่เร่ร่อนที่จบลงในหลุงฝังศพที่ทะเลทราย เป็นชตากรรมของคนนับล้านที่ออกมาจากอียิปต์ด้วยความหวังอันแรงกล้า แต่ความบาปได้ปัดทิ้งถ้วยพระพรจากปากของพวกเขา คนรุ่นหลังจะได้บทเรียนไหม {PP 410.2}

## {PP 410.3}

“ถึงมีเรื่องทีั้งสิ้นนี้ พวกเขาก็ยังทำบาป และมิได้เชื่อถือการอัศจรรย์ต่างๆ ของพระองค์...เมื่อพระองค์ทรงสังหารพวกเขา เขาก็แสวงหาพระองค์ เขาได้กลับมาเสาะหาพระเจ้าด้วยใจกระต้อร้อร้น พวกเขาระลึกว่าพระเจ้าทรงเป็นพระศิบาของเขา และพระเจ้าผู้สูงสุดทรงเป็นพระผู้ไถ่ของเขา” (สดุดี 78:32–35) แต่ก็ไม่ได้กลับมาหาพระเจ้าด้วย(ความจริงใจ/sincere purpose) ถึงแม้ว่าเมื่อศัตรูรังควานพวกเขาจะแสวงหาความช่วยเหลือจากพระองค์ เพราะเป็นผู้เดียวที่จะช่วยได้ แต่ “จิตใจของพวกเขาไม่ได้จงรักภักดีต่อพระองค์ พวกเขาไม่ได้ซื่อสัตย์ต่อพันธสัญญาของพระองค์ ถึงกระนั้นพระองค์ยังทรงเมตตากรุณา พระองค์ทรงอภัยความชั่วช้าของพวกเขา และไม่ได้ทำลายล้างพวกเขาเสียหมด หลายต่อหลายครั้งพระองค์ทรงยังยั้งความกริ้ว...พระองค์ทรงระลึกว่า พวกเขาเป็นเพียงมนุษย์ เป็นแค่ลมวูบหนึ่ง ซึ่งผ่านไปแล้วไม่หวนกลับมา” (ข้อ 37–39 TNCV) {PP 410.3}
