---
chapter:
  number: 41
  title:
    th: การละทิ้งพระเจ้าที่แม่น้ำจอร์แดน
    en: Apostasy at the Jordan
  url: https://legacy.egwwritings.org/?ref=en_PP.453&para=84.2085
  basedon: ศึกษาควบคู่กับกันดารวิถี บทที่ 25
---

## {PP 453.1}

### ตกสู่ความด่างพร้อย

กองทัพอิสราเอลกลับจาก(ชัยชนะที่)บาชานอย่างสำราญเบิกบานใจ และความเชื่อที่เข้มแข็งขึ้น พวกเขาได้ยึดครองพื้นที่สำคัญไว้แล้ว จึงมีความมั่นใจว่าจะสามารถเข้าพิชิตดินแดนคานาอันได้ทันที ซึ่งมีเพียงแม่น้ำจอร์แดนขั้นอยู่ระหว่างพวกเขากับแผ่นดินแห่งพระสัญญา ตรงข้ามแม่น้ำเป็นทุ่งกว้าง มีสายน้ำไหลบริบูรณ์จากธารนำ้พุมากมายหล่อเลี้ยงทุ่งอันเขียวขจีนั้น มีต้นอินทผลัมให้ร่มเงา ทางด้านตะวันตกของทุ่งนั้นมีป้อมประการและตำหนักของเมืองเยรีโค เรียกว่า “เมืองต้นอินทผลัม” เพราะสวนอินทผลัมที่ปลูกรอบเมือง(นั้น) (เฉลยธรรมบัญญัติ 34:3) {PP 453.1}

## {PP 453.2}

ฟากตะวันออกของแม่น้ำจอร์แดนระหว่างแม่น้ำกับที่ราบสูงที่พวกเขาเพิ่งผ่านมานั้นก็มีทุ่งกว้างไม่กี่ไมล์อีกแห่งหนึ่งซึ่งทอดยาวเลียบริมฝั่งแม่น้ำจอร์แดน และได้รับกำบังจากลักษณะของภูมิประเทศ บรรยากาศเหมือนเขตโซนร้อน มีต้นกระถินเทศ หรือต้นชิทธิม จึงเรียกสถานที่นั้นกันว่า “อาเบลชิทธิม” แปลว่าทุ่งกระถินเทศ (กันดารวิถี 33:49) คนอิสราเอลตั้งค่ายที่นั่น และพบที่พักแรมในป่าต้นกระถินเทศข้างแม่น้ำจอร์แดนนั้นเอง {PP 453.2}

## {PP 453.3}

แต่ท่ามกลางสิ่งแวดล้อมอันน่าพิสมัยนี้ พวกเขากำลังจะเผชิญหน้ากับความชั่วร้ายที่อันตรายยิ่งกว่ากองทัพที่เก่งกล้า หรือสัตว์ป่าที่ดุร้าย แม้ดินแดนนั้นจะอุดมด้วยทรัพยากร แต่มีมลทินเพราะชาวโมอับที่อาศัยอยู่ที่นั่น ในบรรดาเทพเจ้าที่พวกเขานับถือ พระบาอัลใหญ่ที่สุด มีการกราบไหว้นมัสการพระบาอัลเป็นประจำในที่สาธารณะด้วยพิธีที่ต่ำทรามและชั่วช้า ทุกหย่อมหญ้ามีการสถาปนารูปเคารพและการประกอบกามพิธี แม้แต่ชื่อสถานที่เหล่านั้นแสดงถึงความต่ำช้าของคนท้องถิ่น {PP 453.3}

ความชั่วที่รายล้อมชนชาติอิสราเอลส่งอิทธิพลต่อพวกเขา จนความนึกคิดกลายเป็นความชั่วตามภาพที่เห็นทุกวัน ชีวิตที่สะดวกสบายส่งผลเสียต่อจิตวิญญาณ พวกเขาค่อยๆ ห่างจากพระเจ้าโดยแทบไม่รู้ตัว จนในที่สุดพวกเขาตกอยู่ในสภาพที่ไม่มีแรงต้านการทดลอง {PP 453.4}(Edit with Amnart to here)

## {PP 454.1}

### อิทธิพลชั่วคืบคลานเข้ามา

ในช่วงเวลาที่คนอิสราเอลตั้งค่ายอยู่ข้ามแม่น้ำจอร์แดน โมเสสเตรียมการเพื่อเข้ายึดครองแผ่นดินคานาอัน ผู้นำชาวฮีบรูท่านนี้ใช้เวลาทั้งหมดกับภารกิจนี้ แต่สำหรับประชาชนแล้ว เวลาที่ต้องรอคอยกับความคาดหวังที่ยังไม่เป็นผลเป็นสิ่งที่ท้าทายมากเป็นพิเศษ เวลาผ่านไปไม่กี่สัปดาห์ประวัติพวกเขาก็ประสบกับความด่างพร้อย เพราะพวกเขาทิ้งทางดีทางแห่งความสัตย์ซื่ออย่างน่าใจหาย {PP 454.1}

## {PP 454.2}

ในช่วงแรกไม่ค่อยมีการคบค้าสมาคมระหว่างคนอิสราเอลกับคนท้องถิ่นที่ไม่นับถือพระเจ้า แต่พอเวลาผ่านไปไม่นานหญิงชาวมีเดียนเริ่มแอบเข้ามาในค่ายช่วงกลางคืน โดยไม่มีใครส่งสัญญาณเตือนภัยเมื่อเห็นหญิงเหล่านี้เข้าไปในค่าย และพวกหล่อนทำตามแผนอย่างแนบเนียนจนโมเสสเองก็ไม่รู้ว่ามีหญิงต่างชาติปะปนเข้ามาในค่าย จุดประสงค์ของหญิงเหล่านี้ในการคบหาชาวฮีบรูคือ พยายามยั่ว(ยุ/เย้า/เย้ายวน)ให้มีการละเมิดพระบัญญัติของพระเจ้า และเบนความสนใจไปสู่ในพิธีรีตองของคนที่ไม่นับถือพระเจ้า จนนำให้คนอิสราเอลกราบไหว้รูปเคารพ แต่พวกหล่อนซ่อนเป้าหมายเหล่านี้ด้วยการแสร้งทำเป็นมิตร ฉะนั้นไม่มีใครเอะใจ แม้แต่ฝ่ายปกครองประชาชนก็ไม่ชะล่าใจ {PP 454.2}

## {PP 454.3}

กษัตริย์ชาวโมอับกำหนดงานฉลองเหล่าพระทั้งหลายของพวกเขาตามคำแนะนำของบาลาอัม มีการวางแผนกันอย่างลับๆ ให้บาลาอัมชักจูงชาวอิสราเอลให้เข้ามาร่วมในงาน เพราะพวกเขาถือว่าบาลาอัมเป็นผู้เผยพระวจนะของพระเจ้า แผนการจึงสำเร็จได้ไม่ยาก คนอิสราเอลจำนวนมากไปสังเกตการณ์งานฉลอง คือเองตัวเองเข้าไปเสี่ยงในที่ที่พระเจ้าทรงห้าม จึงตกในกับดักของซาตาน พวกเขาเคลิบเคลิ้มไปกับเสียงดนตรี การฟ้อนรำและความนวลระหงของสาวชาวโมอับ เขายกเลิกที่จะจงรักภักดีต่อพระเยโฮวาห์ ขณะที่ร่วมกินดื่มสังสรรค์เฮฮาอยู่นั้น เหล้าเริ่มออกฤทธิ์ ความปราดเปรื่องหายไปเพราะฤทธิ์น้ำเมา แนวคุ้มกันตัวเองก็พังทลายลง ราคะตัณหาเข้าครอบงำ และเมื่อใจสำนึกผิดชอบมัวหมองด้วยความกำหนัด พวกเขาจึงถูกโน้มน้าวให้ถวายสัตวบูชาแก่รูปเคารพบนแท่นบูชาของคนที่ไม่นับถือพระเจ้า และร่วมในพิธีในต่ำช้านั้น {PP 454.3}

## {PP 454.4}

ไม่นานเกินรอพิษนั้นได้ขยายไปทั่วค่ายคนอิสราเอลเหมือนโรคระบาดที่ร้ายแรง คนที่น่าจะพิชิตข้าศึกในสนามรบได้ก็ต้องพ่ายแพ้เพราะมารยาของหญิงที่ไร้พระเจ้า เหมือนประชาชนจะหน้ามืดตามัวไป พวกผู้นำและคนสำคัญๆ อยู่ในกลุ่มแรกที่ละเมิด และมีคนทำผิดจำนวนมากจนคนทั้งชาติพลอยหลงไปจากความเชื่อ “ดังนั้นอิสราเอลก็เข้าถือพระบาอัลแป่งเปโอร์”กว่าโมเสสจะรู้ถึงความชั่วที่เกิดขึ้น แผนอุบายของศัตรูก็สำเร็จไปไกลแล้วท่ามกลางคนอิสราเอล ไม่เพียงแต่ร่วมในกามพิธีถวายพระเทียมเท็จที่ภูเขาเปโอร์เท่านั้น แต่ยังนำพิธีต่างๆ ของพวกนั้นเข้ามาในค่ายอิสราเอลอีดด้วย ผู้นำผู้ชราเต็มไปด้วยความเดือดดาล และพระพิโรธของพระเจ้าก็(ประจุ)ขึ้น {PP 454.4}

## {PP 455.1}

พฤติกรรมอันชั่วร้ายได้พรากคนอิสราเอลออกจากพระเจ้า ซึ่งเวทมนต์คาถาทั้งหมดของบาลาอัมไม่สามารถกระทำได้ การลังทัณฑ์อย่างเฉียบพลันทำให้ประชาชนตื่นตัวและสำนึกในความบาปที่กระทำว่าหนักหนายิ่งนัก เกิดภัยพิบัติร้ายแรงในค่าย คร่าชีวิตคนนับหมื่นในพริบตา พระเจ้าทรงสั่งให้เจ้าหน้าที่ฝ่ายปกครองประหารชีวิตคนที่เป็นตัวตั้งตัวตีในการทำบาปชั่วครั้งนี้ ซึ่งพวกเขาปฏิบัติตามโดยเร็วพลัน ผู้กระทำความผิดถูกประหาร และศพของพวกเขาถูกนำไปประจานโดยการแขวนไว้ต่อหน้าสาธารณชนทั้งหลาย เพื่อว่าเมื่อประชาชนเห็นการจัดการขั้นเด็ดขาดเช่นนั้นแล้ว พวกเขาก็จะสำนึกได้ว่าพระเจ้าทรงสะอิดสะเอียนต่อบาปของตนเพียงไร และจะซาบซึ้งว่าพระพิโรธของพระองค์ที่มีต่อพวกเขานั้นช่างน่าสะพรึงกลัวขนาดไหน {PP 455.1}

## {PP 455.2}

### ลงโทษด้วยภัยพิบัติ

ทุกคนล้วนแต่ตระหนักว่าการลงโทษนั้นยุติธรรมแล้ว ประชาชนจึงเร่งรีบไปที่เต็นท์นัดพบ ถ่อมใจลงสารภาพบาปทั้งน้ำตา ขณะที่พวกเขายังร่ำไห้ต่อพระเจ้าที่ประตูเต็นท์นัดพบอยู่นั่นเอง ภัยพิบัติก็ยังคงคร่าชีวิตคนอยู่ และเจ้าหน้าที่ฝ่ายปกครองยังคงปฏิบัติตามคำสั่งที่รุนแรงนั้น ศิมรีซึ่งเป็นคนชั้นสูงคนหนึ่งของอิสราเอล เข้ามาในค่ายอย่างหน้าด้านๆ พร้อมกับหญิงแพศยาชาวมีเดียน เป็นลูกสาว “ผู้นำสกุลคนหนึ่งในมีเดียน” และพานางไปยังเต็นท์ของตน ไม่เคยมีใครฮึกเหิมกล้ากระด้างกระเดื่องทำบาปเช่นนี้มาก่อน ศิมรี “ป่าวร้องความบาปของเขาอย่างเมืองโสโดม” ด้วยอาการเมามาย และ “โอ้อวดในสิ่งที่น่าอับอาย”ของตน (อิสยาห์ 3:9; ฟีลิปปี 3:19) พวกปุโรหิตและพวกใหญ่ของประชาชนกราบลงถึงดินด้วยความเศร้าและการถ่อมตัว “ร้องไห้อยู่ระหว่างเฉลียงกับแท่นบูชา” ทูลวิงวอนต่อพระเจ้าว่า “ขอทรงเวทนาประชากรของพระองค์ ขออย่าทรงให้มรดกของพระองค์เป็นที่เยาะเย้ย” (โยเอล 2:17) เมื่อผู้มีตระกูลสูงในอิสราเอลคนนี้โอ้อวดบาปของตนต่อหน้าชุมนุมชน ราวกับจะท้าให้พระเจ้าลงโทษและเยาะเย้ยผู้พิพากษาประชาชนอย่างไรอย่างนั้น ฟีเนหัสบุตรเอเลอาซาร์มหาปุโรหิต ลุกขึ้นจากชุมนุมชน คว้าทวน “ตามหลังชายอิสราเอลคนนั้นเข้าไปในเต็นท์” และฆ่าเขาทั้งสองเสีย ภัยพิบัติจึงหยุดทันที ส่วนฟีเนหัสปุโรหิตผู้ลงมือตามคำพิพากษาของพระเจ้าได้รับเกียริติต่อหน้าอิสราเอลทั้งหมด พระเจ้าทรงสัญญาว่าลูกหลานของเขาจะได้เป็นปุโรหิตตลอดสืบไป {PP 455.2}

## {PP 455.3}

พระเจ้าตรัสว่า ฟีเนหัส “ได้ยับยั้งความกริ้วของเราต่อคนอิสราเอล...ฉะนั้นจงประกาศว่า ‘เราให้พันธสัญญาแห่งสันติแก่เขา พันธสัญญานั้นจะเป็นของเขาและเชื้อสายของเขาที่มาภายหลัง เป็นพันธสัญญาของตำแหน่งปุโรหิตอันถาวร เพราะเขาหวงแหนเพื่อพระเจ้าของเขา และได้ลบมลทินบาปคนอิสราเอล’” {PP 455.3}

## {PP 456.1}

ภัยพิบัติลงโทษอิสราเอลที่ชิทธีมได้ทำลายพวกสุดท้ายที่เหลืออยู่จากกลุ่มใหญ่ที่สี่สิบปีก่อนหน้านั้นได้ถูกตัดสินว่า “เขาทั้งหลายจะต้องตายในถิ่นทุรกันดารแน่” เพราะเมื่อนับประชาชนตามคำสั่งของพระเจ้า ปรากฏว่า “ไม่มีสักคนเดียวในสำมะโนประชากรนี้ที่มีชื่ออยู่ในสำมะโนประชากรคราวก่อนซึ่งโมเสสและปุโรหิตอาโรนทำขึ้นในถิ่นกันดารซีนาย...ยกเว้นคาเลบบุตรเยฟุนเนห์และโยชูวาบุตรนูน” (กันดารวิถี 26:64, 65 THSV/TNCV) {PP 456.1}

## {PP 456.2}

พระเจ้าทรงส่งภัยพิบัติลงโทษคนอิสราเอลเพราะการยอมคล้อยตามการเย้ายวนของชาวมีเดียน ส่วนคนที่ยั่วยุให้ทำบาปนั้นก็ต้องถูกพระพิโรธของพระเจ้าลงโทษอย่างยุติธรรม พวกอามาเลขที่สู้รบกับคนอิสราเอลที่เรฟีดิม โดยโจมตีผู้อ่อนแอเมื่อยล้าที่เดินทางอยู่ท้ายขบวน กว่าคนอามาเลขจะรับโทษเวลาผ่านไปหลายปี ส่วนชาวมีเดียนที่ยั่วเย้าคนอิสราเอลให้ทำบาปได้รับโทษจากพระเจ้าอย่างเฉียบพลัน เพราะถือว่าเป็นศัตรูที่ฉกาจกว่า พระเจ้าสั่งโมเสสว่า “จงแก้แค้นคนมีเดียนเพื่อคนอิสราเอล หลังจากนั้นเจ้าจะจากไปอยู่กับประชาชนของเจ้า” (Numbers 31:2) โมเสสกระทำตามที่พระเจ้าทรงบัญชาไว้ทันที มีการเลือกเผ่าละหนึ่งพันคนภายใต้การนำของฟีเนหัส “พวกเขาสู้รบกับมีเดียนตามที่องค์พระผู้เป็นเจ้าทรงบัญชาโมเสส และฆ่าผู้ชายทุกคน รวมทั้งกษัตริย์ทั้งห้าของชาวมีเดียน...และ...บาลาอัมบุตรเบโอร์ก็ถูกฆ่าตายด้วยดาบ” (กันดารวิถี 31:7, 8 TNCV) แล้วโมเสสสั่งให้ประหารชีวิตพวกผู้หญิงที่ถูกจับมาเป็นเชลยเพราะมีความผิดมากที่สุดและเป็นพวกที่อันตรายที่สุดในบรรดาศัตรูของชาวอิสราเอล {PP 456.2}

## {PP 456.3}

พวกที่วางอุบายต่อสู้คนของพระเจ้าจบชีวิตลงด้วยประการฉะนี้ ผู้ประพันธ์สดุดีเขียนไว้ว่า “บรรดาประชาชาติได้จมลงในหลุมที่ตนขุดไว้ และเท้าของเขาติดตาข่ายซึ่งเขาเองซ่อนดักไว้” สดุดี 9:15) “เพราะองค์พระผู้เป็นเจ้าจะไม่ทรงปฏิเสธประชากรของพระองค์ พระองค์จะไม่ทรงละทิ้งผู้ที่เป็นกรรมสิทธิ์ของพระองค์ การพิพากษาขจะตั้งมั่นบนความชอบธรรมอีกครั้งหนึ่ง” เมื่อมนุษย์ “รวมตัวกันต่อสู้ผู้ชอบธรรม”องค์พระผู้เป็นเจ้า “จะทรงให้พวกเขารับโทษสาสมกับบาปของพวกเขา และทรงทำลายพวกเขาเพราะความชั่วร้ายของพวกเขาเอง” (สดุดี 94:14, 15, 21, 23 TNCV) {PP 456.3}

## {PP 457.1}

### สิ่งที่ทำให้อิสราเอลพ่ายแพ้

เมื่อบาลาอัมถูกเรียกให้สาปแช่งชาวฮีบรูเขากลับทำไม่ได้ เขาไม่สามารถใช้เวทมนต์เพื่อนำเหตุร้ายมาสู่คนเหล่านั้น เพราะพระเจ้า “ทอดพระเนตรว่า ไม่มีความชั่วช้าในยาโคบ และทรงเห็นว่าไม่มีความชั่วร้ายในอิสราเอล” (กันดารวิถี 23:21, 23 TKJV) แต่เมื่อพวกเขาปล่อยตัวปล่อยใจไปตามการทดลอง ก็เป็นการละเมิดพระบัญญัติของพระเจ้า จึงไม่มีแนวคุ้มกันให้กับพวกเขา เมื่อคนของพระเจ้าซื่อสัตย์ต่อพระบัญญัติของพระองค์ “ไม่มีเวทมนต์ใดอาจกระทบยาโคบ ไม่มีของขลังใดอาจทำร้ายอิสราเอล” ฉะนั้นซาตานจึงใช้อำนาจทั้งหมดของมันและเลห์เพทุบายเพื่อล่อให้พวกเขาทำบาป ถ้าคนที่ขึ้นชื่อว่าเป็นพวกที่อารักขาพระบัญญัติของพระเจ้าแต่กลับละเมิดเสียเอง เขาก็จะถูกตัดขาดจากพระเจ้า และจะไม่สามารถยืนต่อหน้าศัตรูได้ {PP 457.1}

## {PP 457.2}

คนอิสราเอลไม่หวั่นไหวต่อกองทัพมีเดียน การใช้เวทมนต์คาถาไม่อาจชนะเขาได้ แต่พวกเขากลับพ่ายแพ้ต่อหญิงแพศยา นี่คืออำนาจของผู้หญิงที่ยอมให้ซาตานใช้ เป็นกับดักทำลายจิตวิญญาณ “นางได้ฟัดเหยื่อลงเสียเป็นอันมาก เออ คนที่นางฆ่านั้นก็มากมายนับไม่ถ้วน” (สุภาษิต 7:26) สิ่งนี้แหละที่ล่อลูกหลานของเสทให้หลงไปจากความสัตย์ซื่อ คนของพระเจ้าในยุคนั้นจึงเสื่อมลง โยเซฟก็ถูกทดลองในเรื่องนี้ แซมสันก็ถูกทรยศจนสิ้นพลัง ผู้เป็นกำลังสำคัญของอิสราเอลจึงตกในมือชาวฟีลิสเตียเพราะแพ้ผู้หญิง ดาวิดสะดุดล้มลงเพราะเรื่องนี้ และซาโลมอนกษัตริย์ผู้ปราดเปรื่องผู้ที่พระเจ้าบอกว่าเป็นที่รักถึงสามครั้ง ก็ตกเป็นทาสของราคะตัณหา หลงเสนห์สตรีจนทิ้งหลักคุณธรรมเสีย {PP 457.2}

## {PP 457.3}

“บรรดาเหตุการณ์เหล่านี้จึงได้บังเกิดแก่เขาเพื่อเป็นตัวอย่าง และได้บันทึกไว้เพื่อเตือนสติเราทั้งหลาย ผู้ซึ่งกำลังอยู่ในกาลสุดปลายของแผ่นดินโลก เหตุฉะนั้นคนที่คิดว่าตัวเองมั่นคงดีแล้ว ก็จงระวังให้ดี กลัวว่าจะล้มลง” (1 โครินธ์ 10:11, 12 TKJV) ซาตานรู้จักเนื้อแท้ของจิตใจมนุษย์อย่างดี มันศึกษาค้นคว้าอย่างบ้าดีเดือดเป็นเวลาหลายพันปี มันจึงรู้จุดอ่อนของคนทุกประเภท มันทำงานผ่านหลายชั่วอายุคนเพื่อเอาชนะคนที่เข็มแข็งที่สุด คือผู้นำคนอิสราเอลด้วยการทดลองแบบเดียวกันจนสำเร็จที่บาอัลเปโอร์ ตลอดประวัติศาสต์มนุษย์มีซากชีวิตที่อับปางเพราะกระแทกหินโสโครกแห่งกามารมณ์ ยิ่งใกล้เวลาสิ้นโลก และประชากรของพระเจ้ายืนอยู่ที่พรมแดนคานาอันใหม่คือแผ่นดินสวรรค์ ซาตานก็จะใช้วิธีเหมือนที่มันใช้ในสมัยโบราณ และผนึกกำลังเป็นสองเท่าเพื่อขัดขวางคนของพระเจ้าไม่ให้เข้าไปในเมืองวิไล มันวางกับดักไว้ให้ทุกคน ไม่ใช่เฉพาะคนรู้น้อยและขาดการอบรมเท่านั้นที่ต้องระวัง เพราะซาตานเตรียมการทดลองไว้ให้คนในตำแหน่งที่สูงที่สุดและศักดิ์สิทธิ์ที่สุดด้วย ถ้ามันสามารถนำคนเหล่านี้ให้จิตใจเป็นมลทิน ก็จะทำลายคนได้เป็นอันมาก และมันใช้วิธีการเดียวกันกับที่มันเคยใช้เมื่อ 3,000 กว่าปีที่แล้ว คือใช้มิตรฝ่ายโลก เสน่ห์ความงาม ความบันเทิง การเลี้ยงฉลอง ความดื่มด่ำ และจอกเหล้า เพื่อทดลองมนุษย์ให้ละเมิดพระบัญญัติข้อที่เจ็ดในการล่วงประเวณี {PP 457.3}

## {PP 458.1}

ซาตานล่อคนอิสราเอลให้มักมากในกามก่อนที่จะชักจูงให้กราบไหว้รูปเคารพ คนที่ยอมลบหลู่พระฉายาของพระเจ้าให้วิหารของพระองค์เป็นมลทิน(บน/ใน)ร่างกายของเขาเองจะไม่ลังเลที่จะหลู่พระเกียรติไม่ว่าด้วยเรื่องใดก็ตาม ถ้าเรื่องนั้นจะช่วยตอบสนองความปรารถนาของจิตใจอันชั่วช้าเลวทรามของตน การปล่อยตัวตามราคะตัณหาทำให้จิตใจอ่อนแอ จิตวิญญาณต่ำทราม และ สติปัญญาหดตัว พลังมโนธรรมตายต้าน และเป็นอัมพาตไปเมื่อเลี้ยงอำนาจฝ่ายต่ำไว้ เป็นไปไม่ได้ที่ทาสกิเลสตัณหาจะตระหนักถึงหน้าที่อันสำคัญของการรักษาพระบัญญัติของพระเจ้า หรือเห็นคุณค่าของการทรงไถ่มนุษย์ให้พ้นบาป หรือตีค่าความรอดได้อย่างเหมาะสม ความดี ความบริสุทธิ์ ความจริง การนับถือพระเจ้า ความรักที่มีต่อสิ่งทั้งหลายที่เกี่ยวของกับพระองค์ ล้วนแต่ช่วยผูกพันมนุษย์ไว้กับสวรรค์ แต่ทั้งหมดนี้ถูกเผาให้วายวอดได้ด้วยไฟโลกีย์ จนจิตใจมืดดำอ้างว้างว่างเปล่าจนเป็นที่อาศัยของวิญญาณชั่ว และ “เป็นที่อยู่ของนกทุกชนิดที่โสโครก” (วิวรณ์ 18:2) ฉะนั้นคนที่ถูกสร้างมาตามพระฉายาของพระเจ้าจึงถูกดึงลงต่ำเสมอสัตว์เดียรฉาน {PP 458.1}

## {PP 458.2}

การคลุกคลีกับคนที่ไหว้รูปเคารพและการเข้าร่วมในพิธีงานฉลองของพวกเขาเป็นเหตุชักจูงชาวฮีบรูให้ละเมิดพระบัญญัติของพระเจ้า ซึ่งเป็นเหตุให้พระองค์ลงโทษทั้งชนชาติ ในทุกวันนี้ก็เช่นเดียวกัน วิธีที่ซาตานใช้ได้ผลมากที่สุดในการล่อลวงผู้ติดตามพระคริสต์ให้ทำบาปคือให้เขาคบค้าสมาคมกับคนอธรรม “พวกเจ้าจงออกจากท่ามกลางพวกเขา และจงแยกตัวออกจากเขาทั้งหลาย องค์พระผู้เป็นเจ้าได้ตรัส อย่าแตะต้องสิ่งที่ไม่สะอาด” (2 โครินธ์ 6:17) ในทุกวันนี้พระเจ้าทรงต้องการคนของพระองค์ให้มีความแตกต่างจากชาวโลกเหมือนสมัยอิสราเอลโบราณที่พระองค์มีพระประสงค์ให้พวกเขามีความแตกต่างจากชาวโลกทั้งในวัฒนธรรม นิสัย และในหลักการ ถ้าคนของพระองค์ทำตามคำสอนในพระวจนะของพระองค์อย่างสัตย์ซื่อก็จะต่างไปจากชาวโลกอย่างหลีกเลี่ยงไม่ได้ พระเจ้าทรงเตือนชาวฮีบรูว่าอย่าได้ทำตามแบบอย่างของคนที่ไม่มีพระเจ้า คำเตือนเหล่านี้ชัดเจนตรงไปตรงมา คำเตือนที่ห้ามคริสเตียนเลียนแบบรสนิยมและวัฒนธรรมของคนไร้พระเจ้าชัดเจนไม่อ้อมค้อมพอๆ กัน พระคริสต์ตรัสมายังเราทั้งหลายว่า “อย่ารักโลกหรือสิ่งของในโลก ถ้าใครรักโลกความรักของพระบิดาไม่ได้อยู่ในผู้นั้น” (1 ยอห์น 2:15) “การเป็นมิตรกับโลกคือการเกลียดชังพระเจ้า ผู้ใดเลือกที่จะเป็นมิตรกับโลกก็เป็นศัตรูต่อพระเจ้า” (ยากอบ 4:4) ผู้ติดตามพระคริสต์ต้องแยกตัวเองออกจากคนบาป และติดต่อเกี่ยวข้องด้วยเฉพาะในโอกาสที่จะทำดีต่อพวกเขา ไม่มีคำว่า ‘เด็ดเดียวเกินไป’ สำหรับการหลีกเลี่ยงการสมาคมกับคนที่จะชักนำให้เราห่างจากพระเจ้า เมื่อเราอธิษฐานว่า “ขออย่าทรงนำข้าพระองค์เข้าไปในการทดลอง” เราควรหลีกเลี่ยงการทดลองมากที่สุดเท่าที่จะทำได้ {PP 458.2}

## {PP 459.1}

### ถูกล่อลวงให้คุ้นชินต่อบาป

คนอิสราเอลถูกชักจูงให้ทำบาปเมื่อพวกเขาอยู่ในสภาพที่ภายนอกสะดวกสบาย พวกเขาไม่ได้ตั้งพระเจ้าไว้ต่อหน้าเสมอ มีความเชื่อมั่นในตัวเอง และไม่ได้เอาใจใสต่อการอธิษฐาน ชีวิตที่สบายและการตามใจตัวเอลทำให้ป้อมประการแห่ง(ดวงใจ/จิตวิญญาณ)ขาดยามเฝ้าอารักขา ความคิดต่ำช้าจึงทะลักเข้าไป คนภายในกำแพงนั่นเองที่ทรยศ และทำให้พวกเขาทิ้งหลักการอันเป็นที่มั่นและขายพวกเขาให้ตกอยู่ในอำนาจของซาตาน ในทุกวันนี้ซาตานยังคงใช้วิธีเดียวกันเพื่อหาช่องทางทำลายจิตวิญญาณให้คนพินาศ กว่าคริสเตียนคนหนึ่งจะทำบาปลงไปอย่างประเจิดประเจ้ิมีกระบวนการเตรียมตัวอันยาวนานในใจที่โลกไม่(รู้จัก/รู้/รับรู้/เห็น) จิตใจไม่ได้เปลี่ยนอย่างกระทันหันจากความบริสุทธิ์สู่ความเสื่อมเสียและอาชญากรรม การทำให้คนที่ถูกสร้างมาตามพระฉายาของพระเจ้าเสื่อม(เสีย/ทราม)(ลง)เยี่ยงสัตว์หรือมารซาตานต้องใช้เวลา คนเราถูกเปลี่ยนแปลงไปตามสิ่งที่เรามองเห็น การปล่อยตัวคิดในสิ่งที่ไม่บริสุทธิ์ สามารถทำให้คนชื่นชมในความบาปที่เขาเคยมองด้วยความรังเกียจ {PP 459.1}

## {PP 459.2}

ซาตานกำลังใช้ทุกวิธีเพื่อให้คนนิยมอาชญากรรมและความชั่วร้ายที่ส่งผลให้มนุษย์เสียคน เราไม่สามารถเดินตามตรอกซอกซอยในเมืองโดยไม่ต้องพบเห็นป้ายสีฉูดฉาดโฆษณาละครหรือนวนิยาย(เกี่ยวกับ/เรื่อง)อาชญากรรม คนจึงถูก(ฝึก/กระทำ)ให้คุ้นชินกับความบาป วิถีต่ำช้าของคนไร้ศีลธรรมถูกนำเสนอต่อประชาชนอย่างต่อเนื่องในหนังสือรายสัปดาห์และรายเดือน ทั้งสารพัดเรื่องราวที่ทำให้คนเกิดอารมณ์คล้อยตาม เขาทั้งได้อ่านและได้ยินเรื่องอาชญากรรมที่เสื่อมทรามมากจนใจที่เคยอ่อนโยน เคยครั่นคร้ามต่อสิ่งเหล่านี้ กลับกลายเป็นแข็งกระด้าง จนพวกเขาเฝ้าติดตามอย่างงอมแงม {PP 459.2}

## {PP 459.3}

ของบันเทิงที่ชาวโลกนิยมในปัจจุบัน ที่แม้แต่คนที่มีชื่อว่าเป็นคริสเตียนยังชื่นชอบ นำไปสู่ปลายทางเดียวกันกับสิ่งบันเทิงของคนไร้พระเจ้าในโบราณกาล มีของบันเทิงน้อยอย่างทีเดียวที่ซาตานไม่ใช้เป็นเครื่องมือทำลายจิตวิญญาณ ตลอดช่วงประวัติศาสตร์มันใช้การแสดงเพื่อปลูกเร้าอารมณ์ และเพื่อยกย่องความชั่ว การแสดงลิเกมีการแต่งกายสีฉูดฉาดและดนตรีแปลกๆ ในงานราตรี การเต้นระบำ และโต๊ะไพ่ สิ่งเหล่านี้ซาตานใช้เพื่อทลายแนวป้องกันหลักศีลธรรม และเปิดประตูสู่การสนองกิเลสตัณหา ทุกครั้งที่มีคนรวมตัวกันเพื่อสนองความอยากของปากท้องหรือพบกันเพื่อการโอ้อวดทะนงตัว เมื่อคนถูกชักจูงให้ลืมพระเจ้าและไม่เอาใจใส่ต่อชีวิตนิรันดร์ ซาตานก็อยู่ที่นั่นเพื่อล่ามจิตวิญญาณเหล่านั้นด้วยโซ่ตรวนของมัน {PP 459.3}

## {PP 460.1}

กษัตริย์ซาโลมอนผู้ปราดเปรื่องแนะนำว่า “จงระแวดระวังใจของเจ้ายิ่งกว่าสิ่งอื่นใด เพราะทุกสิ่งที่เจ้าทำออกมาจากใจ” (สุภาษิต 4:23) มนุษย์ “คิดในใจอย่างไร เขาก็เป็นอย่างนั้น” (สุภาษิต 23:7 TKJV) จิตใจต้องได้รับการเปลี่ยนแปลงใหม่โดยพระคุณของพระเจ้า มิฉะนั้นการแสวงหาความบริสุทธิ์ในชีวิตจะเปล่าประโยชน์ ผู้ที่พยายามฝึกอุปนิสัยที่ดีงามสอดคล้องตามหลักศีลธรรมโดยปราศจากพระคุณของพระคริสต์แล้วกำลังก่อสร้างอยู่บนทรายที่อ่อนยวบยาบ เมื่อการทดลองโหมกระหน่ำเข้ามาดั่งพายุพัดที่แรงกล้า เขาจะแพ้การทดลองอย่างแน่นอน ทุกคนควรทูลขอตามคำอธิษฐานของดาวิดว่า “ข้าแต่พระเจ้า ขอทรงเนรมิตสร้างใจสะอาดในข้าพระองค์ และขอทรงสร้างจิตใจหนักแน่นขึ้นใหม่ภายในข้าพระองค์” (สดุดี 51:10) และเมื่อเรามีส่วนในของประทานจากสวรรค์แล้ว เราได้ “รับการคุ้มครองโดยฤทธิ์เดชของพระเจ้าทางความเชื่อ” (1 เปโตร 1:5) {PP 460.1}

## {PP 460.2}

### วิธีการสร้างแนวป้องกัน

กระนั้นเราก็ต้องมีปฏิบัติการเพื่อต้านทานการทดลอง คนที่จะไม่ตกเป็นเหยื่อการทดลองของซาตานจะต้องเฝ้ายามทางเข้าสู่จิตวิญญาณทุกๆ ทาง เขาจะต้องหลีกเลี่ยงการอ่าน การดู และการฟังสิ่งที่ส่อความคิดที่ไม่บริสุทธิ์ อย่าปล่อยความคิดให้โลดแล่นเรื่อยเปื่อยตามกระแสที่ศัตรูแห่งจิตวิญญาณจะชักจูง อัครทูตเปโตรกล่าวว่า “จงเตรียมความคิดจิตใจให้พร้อม จงรู้จักบังคับตนเอง...อย่าดำเนินตามตัณหาชั่วซึ่งท่านเคยมีเมื่อใช้ชีวิตอย่างผู้ที่ไม่รู้ความจริง แต่ท่านทั้งหลายจงบริสุทธิ์ในการทุกอย่างที่ท่านทำเหมือนอย่างที่พระองค์ผู้ทรงเรียกท่านนั้นบริสุทธิ์” (1 เปโตร 1:13–15 TNCV) ส่วนเปาโลกล่าวว่า “ขอจงใคร่ควรญถึงสิ่งที่จริง สิ่งที่น่านับถือ สิ่งที่ยิตุธรรม สิ่งที่บริสุทธิ์ สิ่งที่น่ารัก สิ่งที่ทรงคุณ คือถ้ามีสิ่งใดที่ล้ำเลิศ สิ่งใดที่ควรแก่การสรรเสริญ ก็ขอจงใคร่ครวญดู” (ฟีลิปปี 4:8 TH1971) จะทำอย่างนี้ได้ต้องอาศัยการขะมักเข้มนอธิษฐานอย่างร้อนรน และการเฝ้าระวังอย่างต่อเนื่อง ต้องอัญเชิญพระวิญญาณบริสุทธิ์เข้ามาช่วยเหลือ เพื่อจะดึงใจให้คิดถึงอำนาจฝ่ายสูง และให้ฝึกนิสัยคิดคำนึงถึงสิ่งที่สะอาดบริสุทธิ์ ในขณะเดียวกันเราต้องใช้เวลาศึกษาค้นคว้าพระวจนะของพระเจ้าอย่างหมั่นเพียร ผู้ประพันธ์สดุดีกล่าวว่า “คนหนุ่มจะรักษาวิถีทางของตนให้บริสุทธิ์ได้อย่างไร ก็โดยปฏิบัติตามพระวจนะของพระองค์” “ข้าพระองค์ได้เก็บรักษาพระดำรัสของพระองค์ไว้ในใจ เพื่อข้าพระองค์จะไม่ทำบาปต่อพระองค์” (สดุดี 119:9, 11) {PP 460.2}

## {PP 461.1}

พระเจ้าทรงลงโทษชาติอิสราเอลเพราะความบาปที่กระทำที่เบธเปโอร์ และถึงแม้ว่าทุกวันนี้บาปในลักษณะเดียวกันไม่ได้ถูกลงโทษทันทีเหมือนในสมัยนั้น แต่จะต้องถูกลงโทษอย่างแน่นอน “ถ้าใครทำลายวิหารของพระเจ้า พระเจ้าจะทรงทำลายคนนั้น” (1 โครินธ์ 3:17) ความบาปเหล่านี้มีโทษร้ายแรงตามธรรมชาติ ซึ่งไม่ช้าก็เร็ว ทุกคนที่ละเมิดก็จะได้รับผลในชีวิตของเขาเอง ความบาปในเรื่องนี้หนักกว่าความบาปประเภทอื่น ทำให้มนุษยชาติเสื่อมทรามอย่างน่าใจหาย จึงถูกสาปให้แบกภาระความทุกข์และโรคภัยไข้เจ็บ มนุษย์อาจปิดซ่อนความบาปไม่ให้มนุษย์ด้วยกันรู้ได้ แต่ก็ต้องเก็บเกี่ยวผลของมันในเวลาต่อมาอย่างแน่นอน คือความทุกข์ โรคภัย เสียสติ หรือเสียชีวิต และหลังจากที่จบชีวิตนี้ก็ยังต้องยืนต่อบัลลังก์พิพากษาของพระเจ้า รับโทษตลอดนิรันดร์ “คนที่ประพฤติเช่นนั้นจะไม่มีส่วนในแผ่นดินของพระเจ้า”แต่จะมีส่วนกับซาตานและทูตแห่งความชั่วใน “บึงไฟ...คือความตายครั้งที่สอง” กาลาเทีย 5:21; วิวรณ์ 20:14) {PP 461.1}

## {PP 461.2}

“ปากของหญิงแพศยาก็หยาดน้ำผึ้งออกมา และคำพูดของนางก็ลื่นยิ่งกว่าน้ำมัน แต่ในที่สุด นางก็ขมอย่างบอระเพ็ด และคมอย่างดาบสองคม” (สุภาษิต 5:3, 4) “จงหลีกทางของเจ้าให้ไกลจากนาง อย่าไปใกล้ประตูบ้านของนาง เกรงว่าเจ้าจะให้เกียรติของเจ้าแก่คนอื่น และให้ปีเดือนของเจ้าแก่คนไร้เมตตา เกรงว่าคนแปลกหน้าจะอิ่มเอมด้วยทรัพย์สินของเจ้า และของที่ได้มาด้วยน้ำพักน้ำแรงของเจ้าจะตกไปในบ้านของคนต่างด้าว และเมื่อบั้นปลายชีวิตของเขามาถึง เขาจะครวญคราง เมื่อเนื้อและกายของเจ้าเสื่อมสิ้นไป”(ข้อ 8–11 “เพราะบ้านของนางดิ่งลงสู่ความมรณา...ทุกคนที่เข้าหานางก็ไม่ได้กลับมา” (สุภาษิต 2:18, 19) “แขกของนางก็อยู่ในห้วงลึกของแดนคนตาย” (สุภาษิต 9:18) {PP 461.2}
