---
book:
  title:
    th: บรรพชนกับผู้เผยพระวจนะ เล่ม 3
    en: Patriarchs and Prophets
chapter:
  number: 34
  title:
    th: ผู้สอดแนมสิบสองคน
    en: The Twelve Spies
  url: https://legacy.egwwritings.org/?ref=en_PP.387&para=84.1755
  basedon: กันดารวิถี 13 และ 14
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---

## {PP 387.1}

### แผนสำรวจแผ่นดินแห่งพระสัญญา

สิบเอ็ดวันหลังเดินทางออกจากภูเขาโฮเรบ คาราวานชาวฮีบรูมาตั้งค่ายที่คาเดชในถิ่นทุรกันดารปาราน ไม่ไกลจากเขตแดนแผ่นดินแห่งพระสัญญา ประชาชนเสนอให้มีการส่งผู้สอดแนมเข้าไปสำรวจพื้นที่และผู้คนในที่แห่งนั้น โมเสสกราบทูลเรื่องนี้ต่อพระเจ้า และพระองค์ทรงอนุญาต โดยให้เลือกผู้นำคนหนึ่งจากแต่ละตระกูลเพื่อให้ทำหน้าที่นี้ และแล้วทุกคนก็ถูกเลือกมาตามที่พระเจ้าทรงกำหนด โมเสสสั่งให้พวกเขาไปสำรวจแผ่นดินนั้นว่า มีอะไรบ้าง ภูมิประเทศและทรัพยากรธรรมชาติเป็นเช่นไร คนที่อาศัยในนั้นมีความเข้มแข็งหรืออ่อนแอ มีมากหรือน้อย ทั้งให้ สังเกตลักษณะของดินว่าอำนวยต่อการเกษตรหรือไม่ และให้เก็บผลไม้ตัวอย่างจากแผ่นดินนั้นมาด้วย {PP 387.1}

## {PP 387.2}

ผู้สอดแนมเหล่านั้นเข้าสำรวจพื้นที่ทั้งหมด โดยเริ่มจากชายแดนทางใต้ไปจรดเหนือสุดอยู่ 40 วัน แล้วก็กลับมา ชาวอิสราเอลมีความคาดหวังไว้สูง และเฝ้ารอด้วยใจจดจ่อ ข่าวการกลับมาของผู้สอดแนมได้แพร่กระจายจากเผ่าสู่เผ่าไปทั่วทั้งค่ายอย่างรวดเร็ว เมื่อปะชาชนได้ยินต่างโห่ร้องด้วยความชื่นบาน และวิ่งกรูออกไปต้อนรับผู้สอดแนมที่รอดปลอดภัยกลับมา พวกเขาได้นำผลไม้ตัวอย่างกลับมาบอกให้รู้ว่าลักษณะ(ของ)ดินที่นั่นอุดมสมบูรณ์มาก ช่วงนั้นเป็นฤดูเก็บเกี่ยวผลองุ่น พวกเขายกพวงองุ่นขึ้น พวงมันใหญ่มากจนต้องใช้สองคนหาม นอกจากนั้นก็ยังมีผลมะเดื่อและทับทิมซึ่งมี(ล้นหลาม/อย่างดาษดื่น)(ในแผ่นดินนั้น) {PP 387.2}

## {PP 387.3}

เมื่อประชาชนต่างปีติยินดีกันทั่วหน้าที่จะได้(ครอบครอง/รับ)แผ่นดินที่อุดมสมบูรณ์นี้(เป็นมรดก) จึงเงี่ยหูฟังอย่างตั้งใจขณะที่ผู้สอดแนมรายงานต่อโมเสสเพื่อไม่ให้พลาดแม้แต่คำเดียว (ผู้สอดแนมรายงานว่า) “ข้าพเจ้าทั้งหลายได้ไปถึงแผ่นดินที่ท่านใช้ให้ไป มีน้ำนมและน้ำผึ้งไหลบริบูรณ์ที่นั่นจริง”(ผู้สอดแนมกล่าว) พอประชาชนได้ยินดังนั้นก็ร้อนรนพร้อมที่จะเชื่อฟังตามพระบัญชาของพระเจ้าและเข้าไปยึดเอาแผ่นดินนั้นทันที แต่หลังจากบรรยายถึงความสวยงามและความอุดมสมบรณ์ของแผ่นดินนั้นจบ ผู้สอดแนม 10 คนได้บรรยายถึงความยากเข็ญและความอันตรายต่างๆ ที่(รออยู่ข้างหน้าถ้าพวกเขาคิดที่จะเข้าไปยึดแผ่นดินคานาอัน/ชาวอิสราเอลจะต้องเผชิญถ้าจะยึดแผ่นดินคานาอัน แล้วก็สาธยายถึงแต่ละชนชาติที่เรืองอำนาจตามเขตต่างๆ ในแผ่นดินนั้นว่า “บรรดาหัวเมืองทั้งใหญ่และมีกำแพง คนที่อาศัยในนั้นมีกำลังเข้มแข็ง เป็นไปไม่ได้ที่จะเอาชนะพวกเขา” ผู้สอดแนมรายงานต่อไปอีกว่าพวกเขาได้เห็นคนรูปร่างใหญ่โต เป็นลูกหลานของอานาค ที่จะคิดไปยึดครองแผ่นดินนั้นถือว่าเป็นเรื่องป่วยการ {PP 387.3}

## {PP 388.1}

### ความผิดหวังของประชาชน

จากนั้นบรรยากาศพลิกผันไปทันที ชาตานอยู่เบื้องหลังของความขยาดหวาดกลัวซึ่งครอบงำจิตใจของผู้สอดแนม พวกเขาบอกเล่าออกมาจากจิตใจที่ไม่มีความเชื่อเสียเลย ความหวังและความกล้าหาญที่ห่อหุ้มประชาชนเมื่อครู่ที่ผ่านมาได้เปลี่ยนเป็นความหดหู่และสิ้นหวังที่ปกคลุมชุมนุมชนดังเงาที่มืดดำ เป็นผลโดยตรงที่พวกเขาขาดความเชื่อ คนอิสราเอลเป็นชนชาติที่พระเจ้าทรงเลือกสรร แต่พวกเขาลืมฤทธานุภาพของพระองค์ที่ทรงช่วยครั้งแล้วครั้งเล่า ประชาชนไม่ฉุกคิด ไม่ตั้งสติพิจารณาว่าพระเจ้าผู้ทรงนำมาถึงขั้นนี้แล้วย่อมจะประทานแผ่นดินที่ทรงสัญญาไว้นั้นได้อย่างแน่นอน ทั้งลืมเหตุการณ์ที่พระองค์ทรงกอบกู้พวกเขาให้รอดจากเงื้อมมือของผู้กดขี่มาอย่างอัศจรรย์โดยทรงเปิดทางเดินผ่านทะเลและทรงทำลายกองทัพฟาโรห์ที่ไล่ล่าพวกเขาเสีย ประชาชนอิสราเอลไม่นำพระเจ้าเข้ามาในการตัดสินใจ คิดได้แต่จะต้องพึ่งในกำลังพลและอาวุธเท่านั้น {PP 388.1}

## {PP 388.2}

การขาดความเชื่อของชนชาติอิสราเอลเป็นเหตุให้จำกัดฤทธิ์อำนาจของพระเจ้า พวกเขาไม่ไว้วางใจในพระหัตถ์ของพระองค์ที่นำให้รอดปลอดภัยมาโดยตลอด จึงทำผิดซ้ำซากโดยตัดพ้อต่อว่าโมเสสกับอาโรนอีกว่า ‘พวกเราอุตส่าห์เดินทางมาแต่อียิปต์เพื่อยึดครองแผ่นดินนี้ บัดนี้ความหวังที่เฝ้ารอคอยนั้นได้จบสิ้นลงเพียงแค่นี้แหละ’ พวกเขากล่าวหาผู้นำว่าหลอกลวงและนำความทุกข์ยากมาสู่ชนชาติอิสราเอล {PP 388.2}

## {PP 388.3}

คนทั้งหลายรู้สึกสิ้นหวังจนแทบจะคลุ้มคลั่ง เสียงฝูงชนร่ำไห้โอดครวญระคนกับเสียงบ่นอื้ออึงจนฟังไม่เป็นศัพท์ คาเลบเข้าใจสถานการณ์จึงลุกขึ้นเพื่อปกป้องพระสัญญาของพระเจ้าอย่างเต็มกำลัง เพื่อลบล้างผลร้ายของเพื่อนผู้สอดแนมที่ไม่ซื่อสัตย์ ประชาชนสงบนิ่งฟังอยู่ชั่วครู่ขณะที่คาเลบกล่าวถึงแผ่นดินที่อุดมสมบูรณ์ด้วยถ้อยคำที่ให้ความหวังและกำลังใจ เขาไม่ได้กล่าวขัดกับสิ่งที่คนอื่นพูดก่อนหน้านั้น กำแพงเมืองสูงก็จริง และชาวคานาอันมีกำลังเข้มแข็งก็จริง แต่พระเจ้าทรงสัญญาที่จะประทานแผ่นดินนั้นแก่คนอิสราเอล เคเลบจึงกำชับไปว่า “ให้เราขึ้นไปทันทีและยึดแผ่นดินนั้น เพราะเราจะชนะแน่นอน” <!--Numbers 13:30 THSV--> {PP 388.3}

## {PP 388.4}

ผู้สอดแนม 10 คน นั้นแย้งขึ้นและสาธยายถึงอุปสรรคที่หนักหนากว่าตอนที่เล่าครั้งแรกว่า “เราไม่สามารถเข้าไปและชนะคนเหล่านั้นได้ เพราะพวกเขามีกำลังมากกว่าเรา ... ชาวเมืองทั้งหมดที่เราเห็นล้วนเป็นคนรูปร่างใหญ่โต ที่นั่นเราเห็นคนเนฟิล[^1] (คนอานาคนั้นมาจากคนเนฟิล) ในสายตาของเรา เราเป็นเหมือนตั๊กแตน และเราก็เป็นเช่นนั้นในสายตาของพวกเขา” (กันดารวิถี 13:32–33 THSV) {PP 388.4}

[^1]: มนุษย์ที่มีรูปร่างใหญ่โตมากราวกับยักษ์

## {PP 389.1}

ในเมื่อคนเหล่านั้นเดินผิดทางไปแล้ว จึงดื้อด้านและปักหลักคัดค้านคาเลบกับโยชูวา ต่อต้านโมเสส และแม้กระทั่งพระเจ้า ยิ่งพูดยิ่งมุ่งมั่นขัดขวางการเข้ายึดครองแผ่นดินคานาอันอย่างสุดกำลัง จึงแต่งเติมและบิดเบือนความจริงเพื่อแผ่อิทธิพลร้ายต่อไป กล่าวว่า “เป็นแผ่นดินที่กินคนซึ่งอยู่ในนั้น” (กันดารวิถี 13:32 THSV) ถ้อยคำนี้ไม่เพียงแต่เป็นการพูดให้เสียหายเท่านั้น แต่ยังเป็นการโกหกอย่างสิ้นเชิง และขัดแย้งในตัวมันเอง เพราะผู้แสดแนมประกาศว่าแผ่นดินนั้นอุดมสมบูรณ์ ชาวแผ่นดินเป็นคนร่างสูงใหญ่ จึงเป็นไปไม่ได้ที่สภาพภูมิอากาศจะเป็นพิษและเป็น “แผ่นดินที่กินคนซึ่งอยู่ในนั้น” แต่เมื่อใดก็ตามที่คนปล่อยใจจนละทิ้งความเชื่อ ย่อมตกอยู่ภายใต้การควบคุมของซาตาน และไม่มีใครรู้ได้ว่ามันจะจูงไกลออกไปขนาดไหน {PP 389.1}

## {PP 389.2}

### รายงานที่ไร้ความเชื่อ

“ในคืนนั้นประชาชนทั้งปวงส่งเสียงร้องไห้กันดังระงม” (กันดารวิถี 14:1 TNCV) ไม่ช้าก็เกิดการจลาจลขึ้นเต็มรูปแบบเพราะซาตานเข้าครอบงำ และประชาชนดูเหมือนคลุ้มคลั่งไร้สติ พวกเขาแช่งด่าโมเสสกับอาโรน โดยลืมไปว่าพระเจ้าสดับรับฟังถ้อยคำอันต่ำทรามของตนอยู่ และทูตประจำเฉพาะพระพักตร์<!--adapted from Isaiah 63:9-->เป็นพยานจากเสาเมฆถึงความเดือดดาลของประชาชน พวกเขาร้องขึ้นด้วยใจขมขื่นว่า “เราน่าจะตายตั้งแต่ยังอยู่ที่อียิปต์ หรือไม่ก็ตายในถิ่นทุรกันดารนี้” (TNCV)<!--Numbers 14:2 TNCV--> แค่นั้นไม่พอ ประชาชนยังก่นด่าพระเจ้าด้วยอารมณ์เผ็ดร้อนว่า “‘พระเจ้านำเราเข้ามาในประเทศนี้ให้ตายด้วยคมกระบี่ทำไมเล่า ลูกเมียของเราต้องตกเป็นเหยื่อ ที่เราจะกลับไปอียิปต์ไม่ดีกว่าหรือ’ เขาพูดแก่กันและกันว่า ‘ให้เราตั้งคนหนึ่งขึ้นเป็นหัวหน้า แล้วกลับไปยังอียิปต์เถิด’” (กันดารวิถี 14:3–4 TH1971) ฉะนั้นพวกเขาไม่เพียงแต่กล่าวหาโมเสสเท่านั้น แต่ยังกล่าวหาพระเจ้าด้วยว่าทรงหลอกลวงให้พวกเขาเชื่อในพระสัญญาว่าจะมอบแผ่นดินนั้นให้ แต่สุดท้ายเข้าไปยึดครองไม่ได้ จนกระทั่งประชาชนไปไกลสุดกู่ ถึงขั้นตั้งผู้นำให้นำทางพวกเขากลับไปยังดินแดนที่เคยทนทุกข์จากการเป็นทาส คือดินแดนที่พระเจ้าทรงช่วยกู้พวกตนออกมาด้วยพระหัตถ์อันทรงฤทธิ์ {PP 389.2}

## {PP 389.3}

โมเสสกับอาโรนเป็นทุกข์ยิ่งหนัก ท่านทั้งสองทรุดตัว “ซบหน้าลงต่อหน้าที่ประชุมของชุมนุมชนอิสราเอล” (กันดารวิถี 14:5 THSV) หมดหนทางที่จะเปลี่ยนใจประชาชนไปจากเจตนารมณ์อันบ้าคลั่ง ส่วนคาเลบกับโยชูวาพยายามสงบการจลาจล ท่านทั้งสองฉีกเสื้อผ้าของตนเพื่อแสดงถึงความรันทดและความขุ่นเคืองใจ แล้ววิ่งกรูเข้าไปยืนท่ามกลางฝูงชน เปล่งเสียงร้องก้องกังวานกลบเสียงโอดครวญของกลุ่มจราจลว่า “ดินแดนที่เราเข้าไปสำรวจนั้นดีเยี่ยมจริงๆ หากองค์พระผู้เป็นเจ้าโปรดปรานพวกเรา พระองค์จะทรงนำเราเข้าไปในดินแดนที่อุดมด้วยน้ำนมและน้ำผึ้ง และจะยกดินแดนนั้นให้แก่เรา ขอเพียงแต่เราอย่ากบฏต่อองค์พระผู้เป็นเจ้าเลย ไม่ต้องกลัวผู้คนในดินแดนนั้น เพราะเราจะกลืนกินพวกเขา สิ่งที่พิทักษ์รักษาเขาก็สูญสิ้นไปแล้ว แต่องค์พระผู้เป็นเจ้าสถิตกับเรา อย่ากลัวพวกเขาเลย” (กันดารวิถี 14:7–9 TNCV) {PP 389.3}

## {PP 390.1}

ชาวแผ่นดินคานาอันได้ทำบาปจนเกินพิกัดแล้ว และพระเจ้าจะไม่ทรงทนต่อพวกเขาอีกต่อไป เมื่อพระองค์ไม่ทรงคุ้มครองแล้ว พวกเขาก็จะแตกพ่ายไปโดยง่ายดาย พระเจ้าทรงตั้งพันธสัญญาไว้กับชนชาติอิสราเอลว่าจะทรงมอบแผ่นดินนั้นแก่พวกเขา แต่ประชาชนทั้งหมดกลับหลงเชื่อรายงานเท็จของผู้สอดแนมอสัตย์ กิจการของฝ่ายทรยศจึงสำเร็จดังใจหมาย ถ้ามีเพียง 2 คนรายงานในแง่ร้าย และมีทั้ง 10 คนสนับสนุนให้ไปยึดครองแผ่นดินในพระนามของพระเจ้า ประชาชนก็ยังคงฟังเสียง 2 คนที่ให้การร้ายมากกว่า เพราะพื้นฐานจิตใจชั่วที่ขาดความเชื่อ แต่คราวนี้มีเพียง 2 คนอยู่ฝ่ายความถูกต้อง ส่วนอีก 10 คนอยู่ฝ่ายกบฏ {PP 390.1}

## {PP 390.2}

### การจราจลถูกระงับ

ผู้สอดแนมที่ไม่ซื่อสัตย์ประณามคาเลบกับโยชูวาต่อหน้าชุมนุมชนด้วยเสียงดัง มีคนร้องตะโกนให้เอาหินขว้างท่านทั้งสองให้ตาย ฝูงชนคลุ้มคลั่งหยิบก้อนหินขึ้นและวิ่งกรูเข้าไปเพื่อฆ่าชายสัตย์ซื่อทั้งสองพลางร้องขึ้นด้วยอาการเสียสติ ทันใดนั้นเองก้อนหินก็หลุดร่วงลงจากมือของพวกเขา ทุกคนเงียบกริบ ต่างคนต่างยืนกลัวตัวสั่น พระเจ้าทรงยับยั้งแผนการกระหายเลือดนั้น พระสิริของพระองค์ส่องเต็มเต็นท์นัดพบดั่งเปลวเพลิง คนทั้งหลายเห็นหมายสำคัญจากพระเจ้า ไม่มีใครกล้าฝืนต่อไปเพราะพระองค์ผู้ยิ่งใหญ่กว่าเขาทั้งหลายทรงสำแดงพระองค์ ส่วนผู้สอดแนมที่รายงานในแง่ร้ายนั้นต่างหมอบตัวลงแล้วกลับไปยังเต็นท์ของตนด้วยความประหวั่นพรั่นพรึง {PP 390.2}

## {PP 390.3}

จากนั้นโมเสสลุกขึ้นเดินเข้าไปในเต็นท์นัดพบ แล้วพระเจ้าตรัสแก่ท่านว่า “เราจะประหารเขาทั้งหลายด้วยโรคระบาด และตัดเขาทิ้งไป แล้วเราจะทำให้เจ้าเป็นประเทศใหญ่โตและแข็งแรงกว่าพวกเขาอีก” (กันดารวิถี 14:12 THSV) แต่โมเสสวิงวอนเพื่อชนชาติของท่านอีกครั้ง เพราะยอมที่จะเห็นพวกเขาถูกทำลายในขณะที่ตนจะได้เป็นชนชาติที่ใหญ่กว่าไม่ได้ ท่านจึงทูลขอให้พระเจ้าทรงเมตตา “ขอองค์พระผู้เป็นเจ้าทรงสำแดงอานุภาพดังที่ได้ทรงประกาศไว้ว่า ‘องค์พระผู้เป็นเจ้าทรงกริ้วช้า บริบูรณ์ด้วยความรักมั่นคง ... ขอทรงอภัยโทษบาปของประชากรเหล่านี้ดังที่ได้ทรงอภัยให้เสมอมา ตั้งแต่ข้าพระองค์ทั้งหลายออกจากอียิปต์มาจวบจนบัดนี้ ’” (กันดารวิถี 14:17–19 TNCV) {PP 390.3}

## {PP 391.1}

พระเจ้าทรงสัญญาที่จะไว้ชีวิตชาวอิสราเอล และจะไม่ทรงทำลายเสียในทันที แต่เนื่องจากความขลาดกลัวและการขาดความเชื่อ พระองค์ไม่อาจสำแดงฤทธิ์อำนาจของพระองค์ในการปราบปรามศัตรูให้กับพวกเขา พระองค์จึงทรงเมตตาคนอิสราเอลโดยรับสั่งให้หันกลับไปทางทะเลแดง เพราะเป็นทางเดียวที่ปลอดภัย {PP 391.1}

## {PP 391.2}

### เลือกการถูกสาป

ตอนที่ก่อกบฏประชาชนได้ร้องขึ้นว่า “ให้เราตายเสีย ... ในถิ่นทุรกันดารนี้ยังดีกว่า” (กันดารวิถี 14:2 THSV) บัดนี้พระเจ้าจะทรงสนองตอบคำทูลขอนั้น จึงตรัสว่า “เราจะทำกับพวกเจ้าตามสิ่งที่เจ้าทั้งหลายพูดเข้าหูของเรา ... ซากศพของพวกเจ้าจะตกหล่นอยู่ในถิ่นทุรกันดารนี้ จำนวนคนทั้งหมดของเจ้าซึ่งถูกนับไว้ที่มีอายุตั้งแต่ยี่สิบปีขึ้นไปผู้ซึ่งบ่นว่าเรา ... แต่บรรดาลูกน้อยที่เจ้าทั้งหลายว่าจะถูกปล้นเอาไปนั้นเราจะให้พวกเขาเข้าไปและเขาจะรู้จักแผ่นดินที่เจ้าทั้งหลายสบประมาท” (กันดารวิถี 14:28–31 TSHV) แล้วพระองค์ตรัสถึงคาเลบว่า “ส่วนคาเลบผู้รับใช้ของเรามีจิตใจแตกต่างออกไป และติดตามเราอย่างสุดใจ เราจะพาเขาเข้าไปยังดินแดนที่เขาได้สำรวจมา และวงศ์วานของเขาจะได้ครอบครองดินแดนนั้น” (กันดารวิถี 14:24 TNCV) นอกจากนี้ตามที่ผู้สอดแนมได้ใช้เวลาสำรวจแผ่นดิน 40 วัน ชนชาติอิสราเอลจะต้องเร่ร่อนในถิ่นทุรกันดารเป็นเวลา 40 ปี {PP 391.2}

## {PP 391.3}

เมื่อโมเสสแจ้งพระดำรัสของพระเจ้าให้ประชาชนฟัง ความขึ้งโกรธก็กลายเป็นเสียงร้องไห้โหยหวน เขาทั้งหลายรู้ดีว่าการพิพากษาลงโทษนั้นยุติธรรม ผู้สอดแนมอสัตย์ 10 คนได้ล้มตายลงด้วยโรคร้ายจากพระเจ้าต่อหน้าต่อตาชุมนุมชน และด้วยการตายของคนเหล่านี้ ประชาชนทั้งปวงจึงตระหนักถึงจุดจบของตน {PP 391.3}

## {PP 391.4}

มาถึงตอนนี้ประชาชนดูเหมือนว่าจะมีความจริงใจในการกลับเนื้อกลับตัว อันที่จริงแล้ว พวกเขาเพียงแต่โศกเศร้าเพราะผลของความบาป ไม่ใช่เพราะความละอายแก่ใจแต่อย่างใดที่ อกตัญญูและไม่เชื่อฟังพระเจ้า เมื่อเห็นว่าพระเจ้าทรงเด็ดขาดในคำตัดสินก็พากันลุกฮือขึ้นอีกครั้ง และประกาศกร้าวว่าจะไม่ยอมกลับเข้าไปยังถิ่นทุรกันดาร การที่พระเจ้าตรัสสั่งให้ถอยไปจากดินแดนของศัตรูนั้นก็เพื่อพิสูจน์ว่าพวกเขายอมจำนนต่อพระองค์ด้วยความจริงใจหรือไม่ แล้วปรากฏว่าพวกเขาไม่ผ่านการทดสอบ ประชาชนตระหนักดีว่าได้ทำบาปอย่างร้ายแรงที่ปล่อยให้อารมณ์หุนหันพลันแล่นเข้ามาครองจนพะยายามฆ่าผู้สอดแนมที่วิงวอนให้พวกเขาเชื่อฟังพระเจ้า ที่จริงพวกเขาหวาดกลัวเพียงเพราะความผิดของตนส่งผลให้เกิดความหายนะต่อพวกเขาเอง ไม่มีการกลับใจแต่อย่างใด ขอเพียงถ้าโอกาสเป็นใจก็พร้อมที่จะอาละวาดได้ทุกเมื่อตามเคย ดังที่เห็นเมื่อพระเจ้าตรัสผ่านโมเสสให้พวกเขากลับไปยังถิ่นทุรกันดาร {PP 391.4}

## {PP 392.1}

พระดำรัสที่รับสั่งว่าชนชาติอิสราเอลจะไม่ได้เข้าไปในแผ่นดินคานาอันจนครบ 40 ปีเป็นเหตุให้โมเสส อาโรน คาเลบ และ โยชูวารู้สึกผิดหวังอย่างรุนแรง ถึงกระนั้นพวกเขาไม่ได้บ่นต่อว่าพระเจ้าแต่ประการใด ส่วนคนที่เคยต่อว่าต่อขานถึงการทรงนำของพระองค์ และมีท่าทีที่แดกดันว่าจะกลับไปยังอียิปต์ กลับร้องไห้โอดครวญเมื่อพระพรที่ตนดูแคลนถูกพรากไป พวกเขาเคยบ่นโดยใช่เหตุ บัดนี้พระเจ้าจึงประทานเหตุจริงให้พวกเขาร้องไห้ หากคนอิสราเอลรู้สึกเศร้าเสียใจเพราะบาปที่ตนได้กระทำ พระองค์ก็คงไม่ลงโทษพวกเขาเช่นนี้ แต่พวกเขาสลดหดหู่ใจเพราะถูกพิพากษาลงโทษ ความเศร้าเสียใจในลักษณะนี้ไม่ใช่การกลับใจ คำพิพากษาดังกล่าวจึงไม่อาจเปลี่ยนแปลงได้ {PP 392.1}

## {PP 392.2}

ค่ำคืนนั้นคืบคลานไปพร้อมกับเสียงคร่ำครวญของประชาชน แต่เมื่อถึงอรุณวันใหม่ก็มีความหวังใหม่ขึ้นมาอีก พวกเขาตั้งใจจะแก้ตัวในความขลาดเขลาของตน เมื่อคราวที่พระเจ้าทรงสั่งให้เข้ายึดครองแผ่นดินคานาอัน พวกเขาได้ปฏิเสธ บัดนี้พระองค์ทรงสั่งให้ถอยกลับแต่พวกเขาก็ขัดขืนและดึงดันที่จะเข้าไปยึดครองแผ่นดินนั้นให้ได้ ชะรอยพระเจ้าจะทรงยอมรับสิ่งที่พวกเขาทำ และเปลี่ยนพระทัย {PP 392.2}

## {PP 392.3}

### ดึงไปสู่การกลับใจ

พระเจ้าทรงให้โอกาสคนอิสราเอลทำหน้าที่เข้ายึดแผ่นดินคานาอันในเวลาที่พระองค์ทรงกำหนด แต่เพราะพวกเขาจงใจที่จะเพิกเฉย โอกาสนั้นจึงถูกเพิกถอนเสีย ซาตานบรรลุเป้าประสงค์ในการขัดขวางคนอิสราเอลจากการเข้ายึดแผ่นดินคานาอัน บัดนี้มันยุยงให้ประชาชนดั้นด้นทำในสิ่งที่พวกเขาเคยปฏิเสธเมื่อพระเจ้าทรงบัญชาให้ทำ มารจึงมีชัยเพราะมันสามารถนำคนอิสราเอลให้แข็งข้อคำรบสอง ตอนแรกพวกเขาไม่ไว้ใจว่าฤทธานุภาพของพระเจ้าบวกกับความพยายามของตนจะสามารถยึดครองแผ่นดินคานาอันได้สำเร็จ แต่ขณะนี้พวกเขาประมาท และคิดจะพึ่งแต่กำลังของตนเท่านั้นโดยปราศจากความช่วยเหลือของพระเจ้า พวกเขาป่าวร้องขึ้นว่า “เราทั้งหลายได้กระทำบาปต่อพระเจ้าแล้ว เราทั้งหลายจะขึ้นไปสู้รบตามพระดำรัสที่พระเยโฮวาห์พระเจ้าของเราทั้งหลายได้ตรัสสั่งนั้น” (เฉลยธรรมบัญญัติ 1:41) ความบาปได้กระทำให้พวกเขาตาบอดสนิทอย่างน่าใจหาย พระเจ้าไม่เคยสั่งให้ “ขึ้นไปสู้รบ” เพราะไม่ใช่พระประสงค์ของพระองค์ที่จะให้ยึดครองแผ่นดินนั้นมาด้วยการทำศึกสงคราม แต่จะได้มาด้วยการเชื่อฟังพระองค์อย่างถ้วนถี่ {PP 392.3}

## {PP 392.4}

ถึงแม้จิตใจไม่ได้เปลี่ยนแปลง แต่ประชาชนก็มาถึงจุดที่ยอมรับว่า พวกตนทั้งบาปและโง่เขลาที่กบฏเมื่อได้ยินรายงานของผู้สอดแนม บัดนี้ประชาชนเห็นคุณค่าของพระพรที่พวกตนละทิ้งเพราะการขาดความยับยั้งชั่งใจ และสารภาพว่าการที่พวกตนไม่สามารถเข้าแผ่นดินคานาอันก็เพราะขาดความเชื่อนั่นเอง โดยกล่าวว่า “เราได้กระทำผิดแล้ว”<!-- กันดารวิถี 14:40 TH1971 --> เป็นการยอมรับว่าความผิดนั้นอยู่ที่พวกเขาเอง ไม่ใช่พระเจ้าที่พวกตนกล่าวหาด้วยใจชั่วว่าพระองค์ทรงรักษาพระสัญญา แม้ว่าคำสารภาพนี้ไม่ได้มาจากการกลับใจอย่างแท้จริง แต่ก็เป็นการยืนยันว่าพระองค์ทรงยุติธรรมต่อพวกเขาแล้ว {PP 392.4}

## {PP 393.1}

ในทุกวันนี้พระเจ้ายังทรงใช้วิธีการคล้ายๆ กันเพื่อนำคนให้ยอมรับว่าพระองค์ทรงยุติธรรมอันเป็นการถวายเกียรติแด่พระองค์ เมื่อคนที่อ้างตนว่ารักพระเจ้า แต่กลับบ่นวิจารณ์การทรงนำของพระองค์ ดูหมิ่นพระสัญญา ยอมแพ้ต่อการทดลองและร่วมมือกับซาตานเพื่อขัดขวางพระประสงค์ของพระองค์ พระเจ้ามักจะพลิกสถานการณ์ให้คนเหล่านั้นจำต้องยอมรับว่าการกระทำของตนผิด และพระองค์ทรงคุณธรรม และทรงยุติธรรมในการปฏิบัติที่เกี่ยวข้องกับตน แม้ว่าคนเหล่านั้นจะไม่ได้กลับใจก็ตาม โดยวิธีนี้พระองค์ทรงพิสูจน์กิจการของอำนาจมืด ฉะนั้นถึงแม้จิตใจชั่วซึ่งเป็นเหตุให้ทำบาปนั้นไม่ได้เปลี่ยนแปลง แต่การยอมรับของคนเหล่านั้นเป็นเหตุให้พระเจ้าได้รับเกียรติและเป็นการแก้ต่างให้กับผู้รับใช้ของพระองค์ที่ตักเตือนมาอย่างซื่อสัตย์แม้จะถูกต่อต้านและใส่ร้ายป้ายสีก็ตาม เมื่อพระพิโรธปะทุขึ้นเป็นครั้งสุดท้ายก็จะเป็นเช่นนี้แหละ คือเมื่อพระองค์ “เสด็จมาพร้อมกับผู้บริสุทธิ์ของพระองค์นับเป็นหมื่นๆ เพื่อทำการพิพากษาทุกคนและเพื่อทำให้คนอธรรมทุกคนสำนึกตัวถึงการอธรรมทุกอย่างที่พวกเขาทำไปตามวิถีทางอธรรมนั้น ” (ยูดา 14, 15 THSV) ในคราวนั้นคนบาปทุกคนจะเห็นและยอมรับว่าพระเจ้าทรงยุติธรรมในการพิพากษา {PP 393.1}

## {PP 393.2}

### ขัดขืนพระบัญชา

คนอิสราเอลเตรียมตัวที่จะบุกรุกเข้าไปในแผ่นดินคานาอันโดยไม่คำนึงถึงพระดำรัสของพระเจ้า มีชุดเกราะและยุทโธปกรณ์ครบครันจึงถือว่าตนพร้อมที่จะเข้าประจัญบาน แต่ในสายพระเนตรของพระเจ้าและในสายตาของผู้รับใช้ที่อมทุกข์นั้นไม่ได้เป็นเช่นนั้น ประมาณ 40 ปีต่อมาเมื่อพระเจ้าทรงนำให้คนอิสราเอลขึ้นไปยึดเมืองเยรีโค พระองค์ทรงสัญญาว่าจะเสด็จไปกับพวกเขา มีคนหามหีบพันธสัญญาบรรจุพระบัญญัติของพระองค์นำหน้ากองทัพไป มีผู้นำที่พระองค์ทรงแต่งตั้งในการนำทัพภายใต้การทรงนำของพระองค์ ในครั้งกระตั้นพวกเขาจึงไม่ได้รับอันตรายใดๆ แต่คราวนี้พวกเขาออกไปเผชิญหน้ากับกองทัพศัตรูโดยขัดขืนต่อพระบัญชาของพระเจ้าและการห้ามปรามของผู้นำ ครั้งนี้ไม่มีโมเสส และไม่มีหีบพันธสัญญา {PP 393.2}

## {PP 393.3}

แตรสัญญาณเตือนดังขึ้น โมเสสรีบรุดตามไปเตือนประชาชนว่า “ทำไมพวกท่านจึงฝ่าฝืนพระบัญชาขององค์พระผู้เป็นเจ้า งานนี้จะไม่สำเร็จ อย่าขึ้นไปเลยเพราะองค์พระผู้เป็นเจ้าไม่ได้สถิตกับท่าน ท่านจะพ่ายแพ้ศัตรู เพราะชาวอามาเลขกับชาวคานาอันจะประจันหน้ากับพวกท่านที่นั่น เพราะพวกท่านได้หันหนีจากองค์พระผู้เป็นเจ้า พระองค์จะไม่สถิตกับท่าน ท่านจะล้มตายด้วยคมดาบ” (กันดารวิถี 14:42–43 TNCV) {PP 393.3}

## {PP 394.1}

ชาวคานาอันเคยได้ยินถึงอำนาจอันลี้ลับที่คุ้มครองคนอิสราเอล และเรื่องอัศจรรย์ต่างๆ ที่นำพาให้ชนชาตินี้รอดมาได้ ดังนั้นพวกเขาจึงระดมกำลังพลกองใหญ่เพื่อขับไล่ผู้มารุกราน กองทัพอิสราเอลไม่มีผู้นำ ไม่มีการอธิษฐานขอชัยชนะจากพระเจ้า พวกเขามุ่งหน้าไปเพื่อพลิกชะตากรรม หรือไม่ก็ตายในสมรภูมิ ถึงแม้พวกเขาจะไม่เคยผ่านการฝึกยุทธวิธีมาก่อน แต่เพราะคนจำนวนมากที่มีอาวุธติดมือ จึงหวังว่าจะชนะศัตรูด้วยวิธีประจัญบาน พวกเขาท้าทายศัตรูอย่างประมาทที่ก่อนหน้านั้นไม่กล้าสู้รบกับพวกตน {PP 394.1}

## {PP 394.2}

ทหารชาวคานาอันซุ่มอยู่เป็นจุดๆ ตามโขดหินบนที่ราบสูง ทางขึ้นอันตราย ทั้งแคบและชัน ชาวฮีบรูที่ขึ้นไปจำนวนมากนั้นทำให้การพ่ายแพ้สาหัสสากรรจ์ยิ่งเข้าไปอีก พวกเขาเคลื่อนพลอย่างช้าๆ ไปตามช่องแคบที่คดเคี้ยวบนเนินเขา ศัตรูซึ่งอยู่ข้างบนกลิ้งก้อนหินก้อนใหญ่ตกโครมครามลงมาเป็นระยะๆ ทำให้ตลอดเส้นทางเปรอะไปด้วยเลือดของผู้เสียชีวิต ส่วนคนที่ฝ่าฟันปีนป่ายขึ้นไปได้ก็เหนื่อยล้าจนสู้ศัตรูไม่ไหว เมื่อต้องถอยทัพก็เสียหายยับเยิน ซากศพเกลื่อนสนามรบ กองทัพอิสราเอลพ่ายแพ้อย่างราบคาบ ผลการขัดขืนลองดีต่อพระบัญชานั้นจบลงด้วยวิบัติและหายนะ {PP 394.2}

## {PP 394.3}

สถานการณ์บังคับคนที่เหลือให้ต้องยอมถอยในที่สุด พวกเขา “กลับมาร่ำไห้ต่อหน้าองค์พระผู้เป็นเจ้า แต่พระองค์ไม่ทรงสนพระทัย” ต่อเสียงร่ำไห้ของพวกเขา (Deuteronomy 1:45 TNCV) ก่อนหน้านั้นบรรดาศัตรูกลัวจนตัวสั่นเมื่อรู้ว่าชนชาติอิสราเอลเตรียมพลที่จะเข้ายึดครองแผ่นดินคานาอัน แต่เมื่อพวกเขาสามารถรบชนะได้อย่างง่ายดายเช่นนี้จึงเกิดอาการเหิมเกริมกล้าที่จะต่อต้านชาวอิสราเอล ชาวคานาอันคิดว่าข่าวที่พระเจ้าทรงปกป้องคุ้มครองคนของพระองค์ด้วยการอัศจรรย์นั้นคงไม่จริงดั่งคำร่ำลือ จึงหมดความเกรงกลัว การพ่ายแพ้ของคนอิสราเอลครั้งแรกนี้เป็นเหตุให้การเข้ายึดครองแผ่นดินคานาอันยากเย็นยิ่งขึ้น เพราะทำให้ชาวแผ่นดินนั้นมีใจกล้าและมีปณิธานที่มุ่งมั่นมากขึ้น คนอิสราเอลจำต้องถอยร่นไปจากศัตรูผู้มีชัย และบ่ายหน้าสู่ถิ่นทุรกันดาร โดยตระหนักว่าสถานที่ดังกล่าวจะเป็นที่ฝังศพของคนชั่วอายุนั้นทั้งหมด {PP 394.3}