---
book:
  title:
    th: บรรพชนกับผู้เผยพระวจนะ เล่ม 3
    en: Patriarchs and Prophets
chapter:
  number: 28A
  title:
    th: ภาคผนวก ฆ
    en: Appendix Note 4
  url: https://egwwritings.org/?ref=en_PP.760.1&para=84.3606
  basedon:
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---
<!--
Appendix Schedule
1 = ก
2 = ข
3 = ค
4 = ฆ
5 = ง
6 = จ
7 = ฉ
8 = ช
9 = ซ
10 = ฌ
-->

## {PP 760.1}

เมื่อคนอิสราเอลกราบไหว้นมัสการรูปวัวทองคำ พวกเขาอ้างว่ากำลังนมัสการพระเจ้า ในพิธีเปิดการนมัสการรูปเคารพดังกล่าวอาโรนประกาศว่า “พรุ่งนี้จะเป็นวันเทศกาลเลี้ยงถวายเกียรติพระยาห์เวห์” (อพยพ 32:5) พวกเขาคิดจะนมัสการพระเจ้าเหมือนอย่างที่ชาวอียิปต์นมัสการเทพโอไซริสซึ่งมีรูปเคารพเป็นเครื่องเตือนใจ แต่พระเจ้าไม่พอพระทัยกับการนมัสการเช่นนั้น ถึงแม้คนอิสราเอลจะอ้างพระเจ้า แต่ผู้ที่รับเกียรติคือสุริยเทพไม่ใช่พระยาห์เวห์ {PP 760.1}

## {PP 760.2}

การกราบไหว้นมัสการพระโคเอปิสแห่งอียิปต์เป็นไปด้วยการมั่วโลกีย์อย่างต่ำช้าที่สุด พระคัมภีร์บันทึกว่า เมื่อคนอิสราเอลกราบไหว้รูปวัวนั้น พวกเขาปล่อยตัวเหมือนคนที่ไม่รู้จักพระเจ้า กล่าวว่า “รุ่งขึ้นพวกเขาก็ลุกแต่เช้าถวายเครื่องบูชาเผาทั้งตัว และนำเครื่องศานติบูชามา ประชาชนก็นั่งลง กินและดื่ม แล้วก็ลุกขึ้นทำสิ่งที่น่าบัดสีต่อกัน” (อพยพ 32:6) ภาษาฮีบรูคำที่แปลว่า “ทำสิ่งที่น่าบัดสีต่อกัน” หมายถึงการกระโดดโลดเต้น การร้องเพลงและฟ้อนรำ ซึ่งการเต้นฟ้อนรำของชาวอียิปต์ทั้งหยาบคายและเย้ายวน ส่วนในข้อเจ็ดที่กล่าวว่า “ประชากรของเจ้าซึ่งเจ้าได้นำออกจากแผ่นดินอียิปต์นั้น ได้ทำเรื่องเสื่อมเสีย” คำว่า “เสื่อมเสีย” เป็นคำเดียวกันที่ใช้ในปฐมกาล 6:11-12 ซึ่งเขียนว่า “มนุษย์ทั้งหมดประพฤติตน*เสื่อมทราม*บนแผ่นดิน” เมื่อเป็นเช่นนี้จึงเป็นที่เข้าใจว่าพระเจ้าทรงพระพิโรธขนาดไหน และทำไมพระองค์จึงมีพระประสงค์ที่จะทำลายประชาชนเสียในทันที {PP 760.2}