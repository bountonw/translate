---
chapter:
  number: 37
  title:
    th: ศิลาที่ถูกตี
    en: The Smitten Rock 
  url:
  basedon: ศึกษาควบคู่กับกันดารวิถี 20:1–13
---

## {PP 411.1}

### เสมือนน้ำแห่งชีวิต

ลำธารแห่งชีวิตที่ให้ประชาชนอิสราเอลชื่นฉ่ำในถิ่นทุรกันการได้หลั่งไหลเป็นครั้งแรกจากศิลาที่ถูกตี ณ ภูเขาโฮเรบ ตลอดระยะเวลาของการพเนจรนั้น ทุกครั้งที่มีความต้องการ พระเจ้าจะประทานน้ำอย่างอัศจรรย์ด้วยพระเมตตาของพระองค์ น้ำไม่ได้ไหลจากโฮเรบอย่างต่อเนื่อง หากแต่เมื่อมีการขาดน้ำจะมีน้ำไหลผ่านจากหน้าผาใกล้ที่ตั้งค่าย {PP 411.1}

## {PP 411.2}

พระคริสต์เป็นผู้ประทานน้ำด้วยฤทธานุภาพแห่งพระวจนะของพระองค์ สายน้ำจึงไหลให้คนอิสราเอลได้สดชื่น พวกเขา “ได้ดื่มน้ำฝ่ายจิตวิญญาณเดียวกันทุกคน เพราะว่าพวกเขาได้ดื่มจากพระศิลาฝ่ายจิตวิญญาณที่ติดตามเขาไป พระศิลานั้นคือพระคริสต์” (1 โครินธ์ 10:4 THSV) พระองค์ทรงเป็นแหล่งพระพรทุกอย่างทั้งฝ่ายกายและฝ่ายจิตวิญญาณ พระคริสต์ทรงเป็นพระศิลาที่แท้จริงที่อยู่กับคนอิสราเอลตลอดเวลาแห่งการพเนจรของพวกเขา “เมื่อพระองค์ทรงนำพวกเขาไปทางทะเลทราย เขาก็ไม่กระหาย พระองค์ทรงทำให้น้ำไหลจากศิลาเพื่อเขา พระองค์ทรงแยกหิน และน้ำก็ทะลักออกมา” “มันไหลไปเป็นแม่น้ำในที่แห้งแล้ง” (อิสยาห์ 48:21 THSV; สดุดี 105:41 THSV) {PP 411.2}

## {PP 411.3}

ศิลาที่ถูกตีเป็นสัญลักษณ์เล็งถึงพระคริสต์ สัญลักษณ์นี้สอนความจริงฝ่ายจิตวิญญาณที่ล้ำค่ามาก น้ำที่ให้ชีวิตหลั่งไหลจากศิลาที่ถูกตีฉันใด พระคริสต์ทรงถูกโบยตี ทรง “บาดเจ็บเพราะความทรยศของเราทั้งหลาย” (อิสยาห์ 53:4, 5 TH1971) เพื่อสายน้ำแห่งความรอดจะหลั่งไหลไปสู่มนุษยชาติที่หลงในความบาปฉันนั้น พระเจ้าทรงกำหนดให้ศิลาถูกตีครั้งเดียว “พระคริสต์ก็ฉันนั้น คือพระองค์ทรงถวายพระองค์เองเป็นเครื่องบูชาครั้งเดียว เพื่อจะได้ทรงแบกบาปของคนเป็นอันมากไว้”(ฮีบรู 9:28 TH1971) พระผู้ช่วยให้รอดของเราไม่ต้องถวายพระองค์เป็นครั้งที่สอง คนที่แสวงหาพระพรแห่งพระคุณ ต้องถ่อมใจลงและวิงวอนความปราถนาในใจในพระนามของพระเยซู เมื่อคำอธิษฐานเช่นนี้ขึ้นไปถึงพระเจ้าจอมโยธา พระองค์จะระลึกถึงบาดแผลของพระเยซูและพระโลหิตที่ให้ชีวิต โดยมีสายน้ำแห่งชีวิตที่ไหลรินเพื่อประชาชนอิสราเอลเป็นสัญลักษณ์ {PP 411.3}

## {PP 412.1}

เมื่อคนอิสราเอลตั้งถิ่นฐานในแผ่นดินคานาอันสำเร็จ พวกเขาได้เฉลิมฉลองการประทานน้ำจากหินในถิ่นทุรกันดารด้วยความปีติยินดี พอถึงสมัยของพระเยซูพิธีนี้ถูกจัดขึ้นอย่างน่าประทับใจ ประชาชนจากทั่วทั้งแผ่นดินมาชุมนุมกันที่กรุงเยรูซาเล็มเพื่อร่วมเทศกาลอยู่เพิงเป็นเวลาเจ็ดวัน ในแต่ละวันปุโรหิตออกไปตักน้ำจากลำน้ำสิโลอัมด้วยภาชนะทองคำ มีการบรรเลงดนตรีและคณะนักร้องชาวเลวี ตามด้วยผู้ร่วมนมัสการอย่างล้นหลาม ทุกคนที่สามารถไปถึงแหล่งน้ำก็จะดื่มน้ำจากลำธารนั้น ขณะที่เสียงร้องมีชัยดังขึ้นว่า “เจ้าจะโพงน้ำด้วยความชื่นบาน จากบ่อแห่งความรอด” (อิสยาห์ 12:3 TH1971) จากนั้นน้ำที่พวกปุโรหิตตักจะถูกนำไปยังพระวิหารพร้อมด้วยเสียงแตรและการขับร้อง “เยรูซาเล็มเอ๋ย เท้าของเรายืนอยู่ภายในประตูกำแพงของเจ้า” (สดุดี 122:2 TNCV) น้ำที่ตักมาจะถูกเทลงบนแท่นบูชา ขณะที่เสียงเพลงสรรเสริญดังขึ้น ประชาชนร่วมร้องรับอย่างมีชัยพร้อมด้วยเสียงดนตรีและแตรที่ดังก้อง {PP 412.1}

## {PP 412.2}

พระผู้ช่วยให้รอดทรงใช้พิธีกรรมเชิงสัญลักษณ์นี้เพื่อชี้นำจิตใจของประชาชนไปสู่พระพรที่พระองค์เสด็จมาเพื่อประทานแก่พวกเขา “ในวันสุดท้ายซึ่งเป็นวันสำคัญที่สุดของเทศกาล” พระสุรเสียงของพระเยซูดังก้องอยู่ในลานพระวิหารว่า “ถ้าผู้ใดกระหาย ให้เขามาหาเราและดื่มเถิด ดังที่พระคัมภีร์เขียนไว้ ผู้ใดก็ตามที่เชื่อในเรา สายธารซึ่งมีน้ำที่ให้ชีวิตจะไหลออกมาจากภายในผู้นั้น” ยอห์นขยายความว่า “ที่ตรัสดังนี้พระองค์ทรงหมายถึงพระวิญญาณ ซึ่งผู้ที่เชื่อในพระองค์จะได้รับในภายหลัง” (ยอห์น 7:37–39 TNCV) น้ำที่ให้ความสดชื่นผุดขึ้นในดินแดนที่แห้งแล้งและรกร้าง กระทำให้ทะเลทรายเบ่งบาน และไหลออกไปเพื่อให้ชีวิตแก่ผู้ที่กำลังจะพินาศ มันคือสัญลักษณ์แห่งพระคุณที่มีแต่พระคริสต์เท่านั้นที่สามารถประทานให้ได้ และเปรียบเสมือนน้ำแห่งชีวิตที่ชำระจิตวิญญาณให้บริสุทธิ์ สดชื่น และมีพลัง คนที่มีพระคริสต์สถิตในใจจะมีน้ำพุแห่งพระคุณที่ให้เรี่ยวแรงซึ่งไม่มีวันเหือดแห้ง พระเยซูทรงกระทำให้ผู้ที่แสวงหาพระองค์ด้วยความจริงใจเต็มไปด้วยความร่าเริงแจ่มใส และมีแสงสว่างส่องหนทางเดินของพวกเขา เมื่อรับความรักของพระองค์เข้ามาในใจแล้ว ความรักนั้นผลิบานเป็นการกระทำดี และจะงอกงามไปสู่ชีวิตนิรันดร์ คนที่มีความรักของพระเยซูเอ่อล้นจากจิตวิญญาณ ไม่ได้รับพระพรฝ่ายเดียว แต่สายน้ำแห่งความรักนั้นจะไหลไปสู่ผู้อื่นผ่านทางคำพูดและการกระทำแห่งความชอบธรรม เพื่อดับกระหายให้แก่คนที่อยู่รอบข้าง {PP 412.2}

## {PP 412.3}

ตอนที่พระเยซูทรงสนทนากับหญิงชาวสะมาเรีย พระองค์ทรงใช้สัญลักษณ์เดียวอันกันนี้ว่า “ผู้ที่ดื่มน้ำซึ่งเราจะให้แก่เขานั้น จะไม่กระหายอีกเลย น้ำซึ่งเราจะให้เขานั้น จะบังเกิดเป็นบ่อน้ำพุในตัวเขาพลุ่งขึ้นถึงชีวิตนิรันดร์” (ยอห์น 4:14 TH1971) พระคริสต์ทรงรวมทั้งสองสัญลักษณ์เข้าด้วยกัน พระองค์ทรงเป็นพระศิลา และทรงเป็นน้ำแห่งชีวิต {PP 412.3}

## {PP 413.1}

### พระศิลาแห่งความรอด

สัญลักษณ์ที่งดงามและสื่อความหมายเดียวกันนี้มีอยู่ในพระคัมภีร์ทั้งเล่ม หลายศตวรรษก่อนที่พระคริสต์เสด็จมาบังเกิด โมเสสเรียกพระองค์ว่า พระศิลาแห่งความรอดของอิสราเอล (ดู เฉลยธรรมบัญญัติ 32:15) ผู้ประพันธ์สดุดีขับร้องถึงพระองค์ว่า “พระผู้ไถ่ของข้าพระองค์” “ศิลาแข็งแกร่งและที่ลี้ภัยของข้าพเจ้า” “ศิลาที่สูงกว่าข้าพระองค์” “ศิลาและป้อมประการของข้าพระองค์” “ศิลาแห่งจิตใจ” และ “ศิลาที่ลี้ภัยของข้าพเจ้า” (สดุดี 19:14 THSV; 62:7 THSV; 61:2 THSV; 71:3 THSV; 73:26[^1]; 94:22 THSV)<!--Need to check the versions. I suggest using versions that use พระศิลา when available.--> บทกวีของดาวิดบรรยายถึงพระคุณของพระคริสต์ว่าเหมือน “น้ำอันสงบ” ท่ามกลางทุ่งหญ้าอันเขียวขจี ที่พระผู้เลี้ยงแกะทรงนำพาฝูงแกะของพระองค์ “พระองค์ทรงให้เขาดื่มจากแม่น้ำแห่งความสุขเกษมของพระองค์ เพราะน้ำพุแห่งชีวิตอยู่กับพระองค์” (สดุดี 23:2 TNCV; 36:8, 9 THSV) กษัตริย์ซาโลมอนกล่าวว่า “น้ำพุแห่งปัญญาเป็นธารน้ำไหล” (สุภาษิต 18:4 THSV) และเยเรมีย์เขียนถึงพระคริสต์ว่าพระองค์เป็น “น้ำพุที่มีน้ำแห่งชีวิต” ส่วนเศคาริยาห์เขียนว่า “จะมีน้ำพุพลุ่งขึ้น…เพื่อจะชำระเขาให้พ้นจากบาปและมลทิน” (เยเรมีย์ 2:13 THSV; เศคาริยาห์ 13:1 THSV) {PP 413.1}

[^1]: แปลจากภาษาฮีบรู

## {PP 413.2}

อิสยาห์เรียกพระองค์ว่า “ศิลานิรันดร์” และ “ร่มเงาของศิลามหึมาในแผ่นดินที่แห้งแล้ง” (อิสยาห์ 26:4 THSV; 32:2 THSV) และท่านได้บันทึกพระสัญญาอันประเสริฐที่เตือนความทรงจำถึงน้ำธำรงชีวิตที่หลั่งไหลเพื่อคนอิสราเอลว่า “คนจนและคนขัดสนแสวงน้ำและไม่มี และลิ้นของเขาก็แห้งผาก เพราะความกระหาย เราคือพระเจ้าจะตอบเขาเอง เรา พระเจ้าของอิสราเอลจะไม่ละทิ้งเขา” “เพราะเราจะเทน้ำลงบนแผ่นดินที่กระหาย และลำธารลงบนพื้นดินแห้ง” “น้ำจะพลุ่งขึ้นมาในถิ่นทุรกันดาร และลำธารเกิดขึ้นในที่ราบแห้งแล้ง” พระเจ้าทรงเชื้อเชิญว่า “โอ้ ทุกคนที่กระหาย จงมายังน้ำ” (อิสยาห์ 41:17 TH1971; 44:3 THSV; อิสยาห์ 35:6 THSV; 55:1 THSV) ในหน้าสุดท้ายของพระคัมภีร์เขียนไว้ว่า “แม่น้ำแห่งชีวิต ใสเหมือนอย่างแก้วผลึก ไหลออกจากพระที่นั่งของพระเจ้าและของพระเมษโปดก” แล้วมีคำเชื้อเชิญดังก้องกังวานตลอดประวัติศาสตร์จนถึงสมัยของเราว่า “ใครที่มีใจปรารถนา จงมารับน้ำแห่งชีวิตโดยไม่ต้องเสียอะไรเลย” (วิวรณ์ 22:17 THSV) {PP 413.2}

## {PP 413.3}

ก่อนที่ชนชาติฮีบรูเดินทางไปถึงคาเดชเล็กน้อย ตาน้ำที่พุ่งออกข้างๆ ค่ายที่พักเป็นเวลาหลายปีก็แห้งลง พระองค์มีพระประสงค์ที่จะทดสอบคนของพระองค์อีกครั้งว่า พวกเขาจะไว้วางใจในการทรงนำของพระองค์ หรือจะทำตามคนรุ่นก่อนที่ขาดความเชื่อ {PP 413.3}

## {PP 413.4}

พวกเขามาถึงบริเวณที่สามารถมองเห็นเนินเขาของแผ่นดินคานาอัน เหลือการเดินทางไม่กี่วันจะถึงเขตแดนแผ่นดินแห่งพระสัญญา พวกเขามาใกล้ดินแดนเอโดม อันเป็นที่ดินลูกหลานของเอซาว ซึ่งจะต้องผ่านก่อนที่จะถึงแผ่นดินคานาอัน พระเจ้าทรงบัญชาโมเสสว่า “จงหันไปทางทิศเหนือเถิด และจงบัญชาประชาชนว่า พวกเจ้ากำลังจะเดินผ่านเขตแดนเมืองพี่น้องของเจ้า คือลูกหลานของเอซาวที่อยู่ในเสอีร์ และพวกเขาจะกลัวพวกเจ้า…พวกเจ้าจงเอาเงินซื้อเสบียงอาหารจากพวกเขาเพื่อจะได้กิน และจงเอาเงินซื้อน้ำจากเขาด้วยเพื่อจะได้ดื่ม” (เฉลยธรรมบัญญัติ 2:3–6 THSV) คำสั่งนี้น่าจะเป็นคำอธิบายที่เพียงพอว่า ทำไมน้ำที่พวกเขาเคยพึ่งพาจึงขาดไป เพราะพวกเขากำลังจะผ่านดินแดนที่มีน้ำมาก เป็นดินแดนที่อุดมสมบูรณ์ บนเส้นทางที่ตรงไปสู่คานาอัน พระเจ้าทรงสัญญาว่าคนอิสราเอลจะสามารถผ่านเขตเอโดมโดยไม่รับอันตราย และจะสามารถซื้อเสบียงอาหารและน้ำเพียงพอให้กับทุกคน ฉะนั้นการที่ลำธารเหือดแห้งไปจึงควรถือว่าเป็นเรื่องที่น่ายินดี เพราะเป็นเครื่องหมายที่แสดงว่าการเดินพเนจรในถิ่นทุรกันดารได้สิ้นสุดลงแล้ว คนอิสราเอลคงเข้าใจเรื่องนี้ได้ถ้าไม่ตาบอดเพราะขาดความเชื่อ แต่พวกเขากลับเอาหลักฐานที่พระเจ้าทรงรักษาพระสัญญาของพระองค์มาเป็นข้ออ้างในการสงสัยและการตัดพ้อต่อว่า ราวกับว่าหมดความหวังเสียแล้วที่พระเจ้าจะพาพวกเขาเข้าไปยึดแผ่นดินคานาอัน ประชาชนจึงเรียกร้องพระพรที่พระองค์ประทานให้ในถิ่นทุรกันดาร {PP 413.4}

## {PP 414.1}(edit to here)

### พิสูจน์ใจ

ก่อนที่พระเจ้าจะอนุญาให้เข้าไปในแผ่นดินคานาอัน พวกเขาต้องพิสูจน์ว่าเชื่อในพระสัญญาของพระองค์ น้ำแห้งไปก่อนที่จะเดินทางถึงเขาเอโดม นี่เป็นโอกาสดำเนินชีวิตด้วยความเชื่อแทนการมองเห็น แม้จะเพียงระยะสั้นก็ตาม แต่พอเจอการทดลองครั้งแรก ก็เป็นเหมือนคนรุ่นพ่อรุ่นปู่ที่อารมณ์ร้อนและไม่มีใจสำนึกถึงการขอบคุณ พอมีคนร้องว่าน้ำแห้ง พวกเขาพากันลืมพระเจ้าที่ทรงอำนวยพระพรตามที่พวกเขาต้องการตลอดหลายปีที่ผ่านมา แทนที่จะหันไปขอให้พระองค์ทรงช่วย ก็กลับบ่นต่อว่าพระองค์ และร้องอุทานด้วยความสิ้นหวังว่า “เราน่าจะตายพร้อมกับพี่น้องของเราซึ่งล้มตายต่อหน้าองค์พระผู้เป็นเจ้า” (กันดารวิถี 20:3 TNCV)<!--The original says "Numbers 20:1–13", however, the verse quoted is verse 3 and Numbers 20:1–13 are already referenced at the beginning of the chapter.--> ความหมายคือ พวกเขาเสียดายที่ไม่ได้ตายไปพร้อมกับคนที่พินาศในการกบฏของโคราห์ {PP 414.1}

## {PP 414.2}

ประชาชนเล็งคำด่าไปที่โมเสสกับอาโรนว่า “เหตุใดท่านจึงนำชุมชนขององค์พระผู้เป็นเจ้ามาตายในถิ่นกันดารนี้ รวมทั้งฝูงสัตว์เลี้ยงของเราด้วย ทำไมถึงให้เราออกจากอียิปต์มาอยู่ในที่เลวร้ายเช่นนี้ ไม่มีเมล็ดข้าวหรือมะเดื่อ องุ่น หรือทับทิม มิหนำซ้ำยังไม่มีน้ำให้ดื่ม” (กันดารวิถี 20:4–5 TNCV) {PP 414.2}

## {PP 417.1}

ผู้นำทั้งสองไปที่ประตูเต็นท์นัดพบ ซบหน้าลงถึงดิน แล้ว “พระเกียรติสิริขององค์พระผู้เป็นเจ้ามาปรากฏต่อพวกเขา”พระองค์ตรัสสั่งโมเสสว่า “จงเอาไม้เท้ามา แล้วเจ้ากับอาโรนพี่ชายของเจ้าจงเรียกประชากรมารวมกัน จงพูดกับศิลานั้นต่อหน้าพวกเขาและศิลานั้นจะหลั่งน้ำออกมา เจ้าจะให้น้ำแก่ชุมชนจากศิลานั้น” (TNCV) {PP 417.1}

## {PP 417.2}

### ขาดการเชื่อฟัง

โมเสสถือไม้เท้าของพระเจ้าในขณะที่สองพี่น้องเดินนำหน้าประชาชน ทั้งสองแก่ชราแล้ว ได้อดทนต่อความดื้อด้านของคนอิสราเอลมาเป็นเวลานาน แต่ครั้งนี้แม้แต่ความอดทนของโมเสสก็สิ้นสุดลง ท่านตะโกนขึ้นว่า “ฟังนะ เจ้าพวกกบฏ เราจะต้องเอาน้ำออกจากศิลานี้ให้พวกเจ้าหรือ” (TNCV) แล้วแทนที่จะสั่งศิลาตามที่พระเจ้าทรงบัญชา โมเสสเอาไม้เท้าฟาดศิลาสองครั้ง {PP 417.2}

## {PP 417.3}

ฝูงชนพึงพอใจกับน้ำที่พุ่งออกมาอย่างมากหลาย แต่ความผิดพลาดอันใหญ่หลวงได้เกิดขึ้น โมเสสพูดด้วยความโกรธเคืองด้วยอารมณ์ร้อนชั่ววูบของมนุษย์ แทนที่จะโกรธด้วยใจบริสุทธิ์แต่ทำให้พระเจ้าไม่ได้รับเกียรติ ท่านจึงกล่าวว่า “ฟังนะ เจ้าพวกกบฏ” ข้อกล่าวหานี้เป็นความจริง แต่ถึงแม้จะเป็นความจริงก็ไม่ควรพูดด้วยอารมณ์ร้อนหรือเพราะหมดความอดทน เมื่อพระเจ้าทรงเรียกให้โมสสกล่าวโทษคนอิสราเอลเนื่องด้วยเรื่องการกบฏนั้น ท่านรู้สึกเจ็บปวดที่ต้องพูดในสิ่งที่ฟังยาก พระเจ้าทรงเสริมกำลังให้ท่านพูดได้ แต่เมื่อท่านกล่าวหาประชาชนโดยพลการทำให้พระวิญญาณของพระเจ้าเสียพระทัย และประชาชนรับแต่ความเสียหาย ทุกคนเห็นชัดว่าโมเสสขาดความอดทนจนควบคุมตัวเองไม่ได้ คนทั้งหลายจึงแก้ตัวในใจในเรื่องบาปที่ได้ทำ เพราะสงสัยว่าที่ผ่านมาโมเสสได้ทำสิ่งต่างๆ ด้วยการทรงนำของพระเจ้าหรือไม่ พวกเขาได้ทำผิดต่อพระเจ้าก็จริง แต่ดูเหมือนโมเสสก็ทำเหมือนกัน พวกเขาสรุปว่าโมเสสน่าตำหนิตั้งแต่แรก จึงใช้ความผิดของผู้รับใช้ของพระเจ้าในครั้งนี้เป็นข้ออ้างที่จะปฏิเสธไม่ยอมรับข้อตักเตือนที่พระองค์เคยใช้ท่านประณามความผิดของตน {PP 417.3}

## {PP 417.4}

### ขาดการเชื่อฟัง

โมเสสแสดงถึงความไม่ไว้วางใจในพระเจ้า โดยถามประชาชนว่า “เราจะต้องเอาน้ำออกจากศิลานี้ให้พวกเจ้าหรือ”เหมือนไม่ใช่ว่าพระองค์จะทรงทำตามที่พระองค์ทรงสัญญาไว้ พระเจ้าตรัสแก่พี่น้องทั้งสองว่า “เพราะเจ้ามิได้เชื่อเราจึงมิได้กระทำให้เราเป็นที่บริสุทธิ์ในสายตาของคนอิสราเอล” (TKJV) เมื่อน้ำขาดไปนั้น ความเชื่อของทั้งสองคนว่าพระเจ้าจะทรงทำตามที่ทรงสัญญาไว้นั้นก็สั่นคลอนเพราะความดื้อรั้นและเสียงการบ่นต่อว่าของประชาชน คนรุ่นแรกที่ออกจากอียิปต์ถูกลงโทษให้พินาศในถิ่นทุรกันดารเพราะขาดความเชื่อ แล้วลูกหลานของพวกเขาก็ขาดความเชื่อเหมือนกัน คนเหล่านี้จะต้องพลาดจากการรับตามพระสัญญาด้วยหรือไม่ โมเสสกับอาโรนรู้สึกท้อและเหน็ดเหนื่อยจึงไม่พยายามต้านกระแสความรู้สึกของคนส่วนมาก แต่ถ้าเขาทั้งสองได้แสดงออกถึงความเชื่อที่แน่วแน่ในพระเจ้า เขาคงอธิบายให้ประชาชนเข้าใจสถานการณ์ให้ชนะการทดลองนี้ไปได้ โมเสสกับอาโรนได้รับอำนาจโดยชอบจากพระเจ้าให้ปกครองคนอิสราเอล ถ้าเพียงแต่ใช้อำนาจนั้นอย่างเฉียบพลัน และเด็ดเดี่ยวคงได้ระงับการตัดพ้อต่อว่าลงได้ ท่านทั้งสองทำหน้าที่ฉุดสถานการณ์ให้ดีขึ้นจนสุดกำลังก่อนที่จะขอให้พระเจ้าทำเพื่อเขา ถ้าหากโมเสสกับอาโรนสามารถระงับการบ่นของประชาชนไว้ คงได้ป้องกันความชั่วร้ายมากมายไม่ให้เกิดขึ้น {PP 417.4}

## {PP 418.1}

โมเสสกระทำการลงไปโดยไม่ยั้งคิด บทเรียนที่พระเจ้าประสงค์ที่จะสอนให้คนอิสราเอลจึงขาดน้ำหนัก ศิลาอันเป็นสัญลักษณ์ของพระคริสต์ได้ถูกตีครั้งหนึ่งมาแล้ว เมื่อถึงครั้งที่สองให้เป็นการสั่งศิลาก็พอ เหมือนกับเราที่เพียงแต่อธิษฐานขอพระพรในพระนามของพระเยซู แต่เมื่อตีศิลาเป็นครั้งที่สองความหมายที่เล็งถึงพระคริสต์จึงหมดไป {PP 418.1}

## {PP 418.2}

ยิ่งไปกว่านั้น โมเสสกับอาโรนได้ชิงใช้อำนาจที่เป็นของพระเจ้าแต่เพียงผู้เดียว เมื่อรู้สึกว่าสถานการณ์ย่ำแย่ถึงขั้นที่ต้องการพึ่งในการอัศจรรย์ของพระเจ้า ผู้นำอิสราเอลควรเกลี้ยกล่อมให้ประชาชนยำเกรงพระองค์ ให้มีความเชื่อในฤทธิ์อำนาจและพระกรุณาคุณของพระองค์ เมื่อท่านทั้งสองตวาดด้วยความโมโหว่า “*เรา*จะต้องเอาน้ำออกจากศิลานี้ให้พวกเจ้าหรือ” พวกท่านกำลังยกตนขึ้นเทียบเท่าพระเจ้า ราวกับว่าตัวเองมีฤทธิ์อำนาจ ทั้งที่แท้จริงแล้วก็เป็นแค่มนุษย์ธรรมดาที่มีข้อบกพร่องและกิเลสตัณหาเหมือนคนทั่วไป โมเสสรู้สึกเหนื่อยล้ากับเสียงบ่นและความดื้อรั้นที่ไม่หยุดหย่อนของประชาชนจนลืมมองไปที่พระเจ้าเพื่อขอความช่วยเหลือ เมื่อขาดกำลังจากพระเจ้าแล้ว ท่านเหลือแต่กำลังของมนุษย์ ประวัติของท่านจึงมีด่างพร้อยอย่างที่ปรากฏ บุรุษท่านนี้ที่น่าจะยืนหยัดอย่างบริสุทธิ์ มั่นคง และไม่เห็นแก่ตัวจนเสร็จสิ้นภารกิจก็กลับพ่ายแพ้ในตอนหลัง พระเจ้าทรงเสียพระเกียรติต่อหน้าชุมนุมชนอิสราเอล แทนที่จะได้รับการยกย่องเทิดทูนอย่างที่ควร {PP 418.2}

## {PP 418.3}

ครั้งนี้พระเจ้าไม่ได้กล่าวโทษความชั่วที่เป็นเหตุยุยงโมเสสกับอาโรน แต่การประณามทั้งหมดตกอยู่บนผู้นำทั้งสอง ผู้ที่ยืนอยู่ท่ามกลางประชาชนในฐานะตัวแทนของพระเจ้ากลับไม่ได้ถวายเกียรติแด่พระองค์ โมเสสกับอาโรนรู้สึกว่าตนเป็นฝ่ายที่เสียหาย จนลืมคิดไปว่าผู้ที่ประชาชนตัดพ้อต่อว่านั้นคือพระเจ้าไม่ใช่ตน เมื่อมองที่ตัวเอง ก็สาละวนกับความรู้สึกส่วนตัว จนทำบาปลงไปโดยไม่รู้ตัว เป็นการผิดพลาดครั้งใหญ่ที่ไม่ได้ช่วยประชาชนให้สำนึกในความผิดอันใหญ่หลวงที่พวกเขามีจำเพาะพระเจ้าแต่ประการใด {PP 418.3}

## {PP 419.1}

### ผลลัพธ์

โมเสสกับอาโรนทุกข์ใจและรู้สึกอับอายขายหน้าเป็นอย่างมากเมื่อฟังคำพิพากษาที่พระเจ้าตรัสขึ้นทันควัน “องค์พระผู้เป็นเจ้าตรัสกับโมเสสและอาโรนว่า ‘เพราะเจ้าไม่ได้เชื่อเรามากพอ ไม่ได้ให้เกียรติเราในฐานะองค์บริสุทธิ์ต่อหน้าชนอิสราเอล เจ้าจะไม่ได้พาชุมชนนี้เข้าสู่ดินแดนที่เรายกให้เขา’” (กันดารวิถี 20:12 TNCV) เขาทั้งสองจะต้องตายก่อนที่จะข้ามแม่น้ำจอร์แดนพร้อมกับคนอิสราเอลที่หัวดื้อ หากโมเสสกับอาโรนมีความเย่อหยิ่งในศักดิ์ศรีหรือมีความมักใหญ่ใฝ่สูงโดยไม่คำนึงถึงการตักเตือนว่ากล่าวของพระเจ้า ความผิดคงใหญ่กว่านี้มาก แต่ท่านทั้งสองไม่ได้เจตนาที่จะทำผิด หรือจงใจทำบาป หากแต่แพ้การทดลองที่ถาโถมเข้ามาฉับพลัน ทั้งสองสำนึกผิดทันทีด้วยความจริงใจ องค์พระผู้เป็นเจ้าทรงยอมรับการกลับใจของท่านทั้งสอง แต่เพราะความบาปของท่านนั้นมันได้สร้างความเสียหายให้กับประชาชน พระองค์ไม่อาจละเว้นการลงโทษนั้นได้ {PP 419.1}

## {PP 419.2}

โมเสสไม่ปิดบังโทษที่ท่านต้องรับ แต่ประกาศให้ประชาชนได้รับรู้ว่า เนื่องจากเขาไม่ถวายเกียรติแด่พระเจ้า ท่านไม่สามารถนำพวกเขาเข้าไปในแผ่นดินแห่งพระสัญญาได้ ท่านขอให้พวกเขาคำนึงถึงโทษอันแสนสาหัสที่ท่านต้องรับนั้น ให้ลองพิจารณาว่าพระเจ้าคิดเห็นเช่นไรที่ประชาชนรับโทษเพราะความบาปของพวกเขาเอง แต่กลับบ่นต่อว่าโมเสสและโยนความผิดนั้นให้ท่านผู้เป็นมนุษย์ปุถุชนคนหนึ่ง ท่านเล่าให้คนทั้งหลายฟังว่า ท่านได้วินวอนขอพระเจ้าอย่างไรเพื่อให้พ้นโทษนั้น แต่พระองค์ปฏิเสธ “องค์พระผู้เป็นเจ้าทรงพระพิโรธข้าพเจ้าเพราะพวกท่านและไม่ทรงฟังข้าพเจ้า” (เฉลยธรรมบัญญัติ 3:26 TNCV) {PP 419.2}

## {PP 419.3}

ทุกครั้งที่เจอความยากลำบากประชาชนอิสราเอลจะกล่าวหาโมเสสทันทีว่าเป็นผู้ที่นำพวกเขาออกจากอียิปต์เสมือนว่าพระเจ้าไม่เกี่ยวในเรื่องนี้ ตลอดระยะเวลาการเดินทางที่พวกเขาตัดพ้อผู้นำเพราะหนทางลำบาก โมเสสคอบบอกพวกเขาเสมอว่า ‘ท่านทั้งหลายกำลังบ่นต่อพระเจ้า พระองค์เป็นผู้ที่ทรงกอบกู้ท่านทั้งหลาย ไม่ใช่ข้าพเจ้า’ แต่ถ้อยคำเร่าร้อนของท่านที่ว่า “เราจะต้องเอาน้ำออกจากศิลานี้ให้พวกเจ้าหรือ”เท่ากับเป็นการยอมรับว่าที่ประชาชนพูดนั้นเป็นความจริง เพราะจะสรุปได้ว่าที่พวกเขาตัดพ้อและไม่เชื่อถือนั้นก็สมควรแล้ว พระเจ้าจะลบความรู้สึกผิดเหล่านี้อย่างสิ้นเชิงโดยห้ามไม่ให้โมเสสเข้าไปในแผ่นดินแห่งพระสัญญา อันนี้เป็นหลักฐานชัดเจนว่าโมเสสไม่ใช่ผู้นำที่แท้จริง แต่ผู้นำนั้นคือทูตผู้ทรงมหิทธิฤทธิ์ ตามที่พระเจ้าตรัสว่า “ดูเถิด เราใช้ทูตของเราเดินนำหน้าพวกเจ้าเพื่อคอยระวังรักษาพวกเจ้าตามทางนำไปถึงที่ซึ่งเราได้เตรียมไว้ จงเอาใจใส่ฟังคำพูดของทูตนั้นและเชื่อฟังคำของเขา” “ด้วยพระนามของเราอยู่กับท่าน”(อพยพ 23:20, 21 TH1971, TH1940) {PP 419.3}

## {PP 420.1}

โมเสสกล่าวว่า “องค์พระผู้เป็นเจ้าทรงพระพิโรธข้าพเจ้าเพราะพวกท่านและไม่ทรงฟังข้าพเจ้า” ในขณะที่ตาของทุกคนจับจ้องไปที่ท่าน ความบาปของท่านได้สะท้อนไปยังพระเจ้าผู้ทรงเลือกท่านให้นำประชากรของพระองค์ ทุกคนในค่ายล้วนแต่ได้รับรู้ถึงการละเมิดของโมเสส และถ้าพระเจ้าให้ความผิดนี้ผ่านไปเฉยๆ คนจะเข้าใจไปว่า คนที่มีตำแหน่งรับผิดชอบไม่มีความผิดถ้าเป็นกรณีที่ถูกคนยุยงจนขาดความอดทนหรือแสดงออกถึงความไม่เชื่อถือ แต่เมื่อมีการประกาศว่าเนื่องจากความบาปในครั้งนี้โมเสสและอาโรนไม่สามารถเข้าแผ่นดินคานาอัน ประชาชนรู้ว่าเพราะพระเจ้าไม่ทรงเห็นแก่หน้าผู้ใดเลย ดังนั้นจะทรงลงโทษผู้ที่ล่วงละเมิดอย่างแน่นอน {PP 420.1}

## {PP 420.2}

### พระเมตตาและความยุติธรรมของพระเจ้า

ประวัติของชนชาติอิสราเอลเขียนไว้เพื่อสั่งสอนและเตือนสติคนรุ่นหลัง คนในอนาคตจะต้องเข้าใจว่าพระเจ้าแห่งสวรรค์ทรงปกครองโดยไม่ลำเอียง และไม่แก้ต่างให้ความบาปไม่ว่าในกรณีใดทั้งสิ้น ถึงกระนั้นยังมีน้อยคนที่ตระหนักว่าความบาปนั้นเป็นสิ่งที่เลวร้ายเพียงไร คนมักจะปลอบใจตัวเองว่า พระเจ้าแสนดีเกินที่จะลงโทษผู้ล่วงละเมิด แต่ประวัติศาสตร์ในพระคัมภีร์สอนไว้อย่างชัดเจนว่า เพราะความดีและความรักของพระเจ้าต่างหากที่พระองค์ทรงจัดการกับความบาปในฐานะที่เป็นสิ่งชั่วร้ายที่ส่งผลทำลายความสงบสุขของจักรวาล {PP 420.2}

## {PP 420.3}

ถึงแม้โมเสสซื่อสัตย์และซื่อตรง แต่สิ่งเหล่านี้ไม่อาจป้องกันท่านไว้จากการถูกลงโทษเนื่องด้วยความผิดของท่าน พระเจ้าเคยยกโทษที่ใหญ่กว่านี้เมื่อประชาชนเป็นผู้กระทำ แต่พระองค์ไม่อาจจัดการความบาปของผู้นำแบบเดียวกันกับความบาปของผู้ตาม พระองค์ให้เกียรติโมเสสมากกว่ามนุษย์คนไหนในโลก ทรงสำแดงพระสิริของพระองค์แก่ท่าน และทรงใช้ท่านประกาศกฎเกณฑ์ของพระองค์แก่คนอิสราเอล โมเสสได้รับแสงสว่างและความรู้มาก ความบาปของท่านจึงหนักกว่า ความซื่อสัตย์ในอดีตไม่อาจชดเชยความผิดข้อใดข้อหนึ่งได้เลย คนยิ่งได้รับแสงสว่างและสิทธิพิเศษมากเท่าไร เขายิ่งต้องรับผิดชอบมากขึ้นเท่านั้น และความผิดก็กับการลงโทษก็หนักขึ้นตามลำดับของแสงสว่างและสิทธิพิเศษที่ได้รับ {PP 420.3}

## {PP 420.4}

ตามมุมมองของมนุษย์แล้ว ความผิดของโมเสสไม่ใช่ความผิดศีลธรรมที่ร้ายแรง เพราะเป็นความบาปที่เกิดขึ้นทั่วไป ผู้ประพันธ์สดุดีกล่าวว่า โมเสส “หลุดปากกล่าววาจาเผ็ดร้อน” (สดุดี 106:33 TNCV) สำหรับมนุษย์แล้วเหตุการณ์นั้นอาจดูเป็นเรื่องเล็กน้อย แต่ถ้าพระเจ้าทรงจัดการความบาปในผู้รับใช้ของพระองค์ที่ซื่อสัตย์และได้รับเกียรติเป็นอย่างมากที่สุดอย่างหนักเช่นนี้แล้ว พระองค์จะไม่มองผ่านความบาปในคนอื่นๆ พระเจ้าไม่พอพระทัยกับนิสัยยกตนข่มท่าน เอาดีเข้าตัวเอาชั่วให้พี่น้อง ผู้ที่ทำชั่วเช่นนั้นกำลังทำให้พระราชกิจของพระเจ้าเป็นที่น่าแคลงใจ นักกังขาจึงมีข้ออ้างที่จะไม่เชื่อ ตำแหน่งของคนยิ่งสำคัญมาก และยิ่งมีอิทธิพลเป็นไหนๆ จึงยิ่งควรฝึกฝนตนเองให้รู้จักถ่อมและมีความอดทน {PP 420.4}

## {PP 421.1}

ซาตานลิงโลดถ้าสามารถล่อให้คนของพระเจ้าโดยเฉพาะผู้ที่มีตำแหน่งรับผิดชอบยักยอกเอาเกียรติที่ควรถวายแด่พระเจ้า เพราะนั่นหมายความว่ามันชนะแล้ว มันเองได้ตกสู่ความบาปด้วยวิธีนี้จึงเป็นวิธีที่ล่อลวงให้คนพินาศที่ได้ผลมากที่สุด พระเจ้าให้มีบทเรียนมากมายในพระวจนะของพระองค์ที่สอนว่าการยกย่องตนเองอันตรายเพื่อป้องกันคนไว้จากกลยุทธ์ของซาตาน กระบวนความคิดทุกอย่าง อารมณ์ความรู้สึกทั้งหลาย และแนวโน้มของจิตใจทั้งสิ้น ต้องอยู่ภายใต้การคุ้มครองแห่งพระวิญญาณของพระเจ้าทุกเมื่อเชื่อวัน ทุกครั้งที่พระเจ้าอวยพร และทุกครั้งที่พระองค์ทรงอนุญาตให้เกิดการทดสอบความเชื่อ ซาตานสามารถฉวยโอกาสในการก่อกวนและทำลายจิตวิญญาณถ้าเราเปิดโอกาสแม้เพียงเล็กน้อยให้มัน ฉะนั้นไม่ว่าใครจะได้รับแสงสว่างด้านจิตวิญญาณมากน้อยเพียงไร ไม่ว่าพระเจ้าจะโปรดปรานและอวยพรขนาดไหน เขาก็ควรจะดำเนินชีวิตอย่างนอบน้อมต่อพระพักตร์พระเจ้า วิงวอนขอด้วยความเชื่อให้พระองค์ทรงคุ้มครองความคิดและแรงบันดาลใจทุกอย่าง {PP 421.1}

## {PP 421.2}

ทุกคนที่มีชื่อว่าเป็นคนมีศีลธรรมได้รับมอบหมายจากพระเจ้าให้ควบคุมอารมณ์ แม้ว่าจะถูกยุแหย่อย่างรุนแรงก็ตาม โมเสสมีภาระหนักที่ต้องรับผิดชอบที่ มีน้อยคนมากที่ถูกทดสอบอย่างแสนสาหัสเหมือนท่าน แต่พระเจ้าไม่ให้ถือว่านั่นเป็นข้อแก้ตัวที่จะทำบาป พระเจ้าทรงเตรียมสิ่งจำเป็นอย่างเหลือเฟืองให้คนของพระองค์ ถ้าเพียงแต่พวกเขาพึ่งพาในฤทธิ์อำนาจของพระองค์แล้ว จะไม่ถูกสถานการณ์บังคับ การทดลองที่รุนแรงไม่ได้เป็นข้อแก้ตัวที่จะทำบาป ไม่ว่าสถานการณ์จะบีบคั้นสักเพียงไรก็ตาม แต่การทำบาปเป็นการกระทำของเราเอง อำนาจทั้งสิ้นของมนุษย์และผีมารซาตานไม่สามารถบังคับใครให้ทำชั่วได้ ซาตานโจมตีที่จุดอ่อนแอของเรา แต่เราไม่ต้องยอมแพ้ ไม่ว่าการโจมตีของมันจะหนักหนาสาหัสหรือเกินคาดเพียงไร พระเจ้าทรงเตรียมทางในการช่วยเหลือเราให้ชนะด้วยฤทธานุภาพของพระองค์ {PP 421.2}
