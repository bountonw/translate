---
book:
  title:
    th: บรรพชนกับผู้เผยพระวจนะ เล่ม 3
    en: Patriarchs and Prophets
chapter:
  number: 32
  title:
    th: ธรรมบัญญัติและพันธสัญญา
    en: The Law and the Covenants
  url: https://egwwritings.org/?ref=en_PP.363&para=84.1631
  basedon:
author:
  en: Ellen White
  th: เอเลน ไวท์
translator:
  en: Brian Wilson
  th: บุญต้น วิลสัน
---

## {PP 363.1}

### สืบทอดพระบัญญัติ

เมื่ออาดัมกับเอวาถูกสร้างขึ้นมาเขาทั้งสองรู้จักพระบัญญัติของพระเจ้า เพราะมีพระบัญญัติจารึกไว้ในใจ เมื่อมนุษย์ล่วงละเมิดพระบัญญัติและตกสู่ความบาป พระบัญญัติไม่ได้เปลี่ยนแปลง แต่มีรูปแบบกระบวนการเยียวยามนุษย์ให้กลับสู่การเชื่อฟังอีกครั้ง พระเจ้าทรงสัญญาว่าจะมีพระผู้ช่วยให้รอด และมีการตั้งระบบการถวายบูชาเพื่อเล็งถึงการสิ้นพระชนม์ไถ่บาปของพระคริสต์ แต่ถ้าไม่มีการละเมิดพระบัญญัติ จะไม่มีการตาย และจะไม่ต้องมีพระผู้ช่วยให้รอด ซึ่งถ้าเป็นเช่นนั้นก็จะไม่ต้องมีระบบการถวายบูชา {PP 363.1}

## {PP 363.2}

อาดัมสอนลูกหลานให้รู้จักพระบัญญัติของพระเจ้า และมีสืบทอดความเชื่อจากรุ่นสู่รุ่นจากผู้เป็นพ่อไปสืบเนื่องกันมา กระนั้นถึงแม้พระเจ้าทรงพระกรุณาเตรียมหนทางให้มนุษย์ได้รับการทรงไถ่คืนจากความบาป แต่มีน้อยคนที่ยอมรับและเชื่อฟัง มนุษย์ล่วงละเมิดต่อไปและความต่ำช้าเลวทรามลงทุกทีจนกระทั่งจำเป็นที่พระเจ้าจะต้องส่งน้ำลงมาท่วมโลกเพื่อชำระโลกจากมลทิน โนอาห์รักษาพระบัญญัติสับประการจองพระเจ้าและถ่ายทอดให้แก่ลูกหลาน เมื่อครั้งที่มนุษย์พากันหันเหไปจากทางของพระเจ้าอีก พระองค์ทรงเลือกอับราฮัม และตรัสถึงท่านว่า “เพราะอับราฮัมเชื่อฟังเรา และรักษาคำกำชับ คำบัญชา กฎเกณฑ์ และธรรมบัญญัติของเรา” (ปฐมกาล 26:5) พระเจ้าทรงมอบพิธีสุหนัตให้อับราฮัม เป็นหมายสำคัญแก่ทุกคนที่ทำพิธีนี้ว่า เขาได้อุทิศตนเพื่อรับใช้พระเจ้า เป็นเครื่องรับประกันว่าตนจะไม่ยุ่งเกี่ยวกับการกราบไหว้รูปเคารพ แต่จะปฏิบัติตามพระบัญญัติของพระเจ้า การที่ลูกหลานของอับราฮัมไม่ยอมรับการเตือนจากเครื่องหมายรับประกันนี้เห็นได้จากแนวโน้มของพวกเขาที่ทำพันธไมตรีกับคนต่างชาติที่กราบไหว้รูปเคารพ ซึ่งเป็นเหตุให้พวกเขาต้องไปเป็นทาสในอียิปต์ แต่เมื่อถูกชาวอียิปต์บีบบังคับและต้องคบค้าสมาคมกับคนที่ไหว้รูปเคารพความเข้าใจในพระบัญญัติยิ่งเลือนลางลงเพราะเจือปนกับคำสอนที่โหดเหี้ยมและต้ำช้าของคนที่ไม่รู้จักพระเจ้า ฉะนั้นเมื่อพระองค์ทรงนำคนอิสราเอลออกจากอียิปต์ พระองค์เสด็จลงมาบนภูเขาซีนาย ทรงห่อหุ้มด้วยพระรัศมีและมีบรรดาทูตสวรรค์ของพระองค์คอยเฝ้าอยู่รอบๆ แล้วพระองค์ทรงประกาศพระบัญญัติของพระองค์ให้ประชาชนทั้งหลายฟังด้วยพระสุรเสียงกัมปนาท {PP 363.2}

## {PP 364.1}

แม้แตาในขณะนั้นพระเจ้าไม่ทรงไว้ใจประชาชนผู้มักหลงลืมกฎเกณฑ์ของพระองค์จึงจารึกพระบัญญัติไว้บนแผ่นศิลา พระองค์จะทรงปิดทุกทางเพื่อไม่ให้คนอิสราเอลเอาธรรมเนียมของคนที่ไม่มีพระเจ้ามีปนกับกฎเกณฑ์บริสุทธิ์ของพระองค์ หรือเอาข้อบังคับของพระองค์มาผสมผสานไปกับคำสั่งหรือวัฒนธรรมของมนุษย์ แต่พระเจ้าไม่ได้หยุดอยู่ที่การประทานพระบัญญัติสิบประการ เพราะประชาชนพิสูจน์ตัวว่าหลงทางได้ง่าย ฉะนั้นพระองค์ทรงมีทางป้องกันการทดลองในทุกทาง พระเจ้าทรงบัญชาแก่โมเสสให้เขียนกฎเกณฑ์และธรรมบัญญัติและข้อบังคับอย่างละเอียดตามที่พระองค์ทรงสั่งไว้ คำสั่งเหล่านี้ที่สอนหน้าที่ของประชาชนต่อพระเจ้า ระหว่างกันเอง และต่อคนต่างด้าว เป็นเพียงการขยายหลักการของพระบัญญัติให้กระจ่างเพื่อเป็นทางให้ทุกคนปฏิบัติได้โดยไม่ผิดพลาดคลาดเคลื่อน พระเจ้าทรงประทานพระบัญญัติเพื่อป้องกันความบริสุทธิ์ศักดิ์สิทธิ์ของพระบัญญัติสิบประการที่ทรงจารึกไว้บนแผ่นศิลา {PP 364.1}

## {PP 364.2}

### (ระบบที่ต้องพลิกผัน//)

ถ้ามนุษย์ได้รักษาพระบัญญัติของพระเจ้าตามที่พระองค์ประทานแก่อาดัมหลังจากที่ตกสู่ความบาป หรือตามที่โนอาห์รักษาไว้ และที่อับราฮัมปฏิบัติตาม ก็คงไม่จำเป็นต้องมีพิธีสุหนัต เพราะพิธีสุนัตเป็นสัญลักษณ์ของพันธสัญญา และถ้าลูกหลานของอับราฮัมได้รักษาพันธสัญญานั้น ก็คงไม่ถูกล่อลวงให้กราบไหว้รูปเคารพ และคงไม่จำเป็นต้องตกเป็นทาสอย่างทุกข์ระทมในอียิปต์ เพราะพวกเขาจะถือรักษาพระบัญญัติของพระองค์ด้วยใจ และจะไม่จำเป็นต้องมีการประกาศพระบัญญัติที่ภูเขาซีนาย หรือจารึกไว้บนแผ่นศิลา และถ้าประชาชนปฏิบัติตามหลักการของพระบัญญัติ 10 ประการอยู่แล้ว ก็คงไม่จำเป็นต้องเพิ่มกฎเกณฑ์ข้อบังคับตามที่ประทานแก่โมเสส {PP 364.2}

## {PP 364.3}

ระบบการถวายบูชาที่ทรงมอบให้แก่อาดัมก็ยังได้ถูกลูกหลานของเขาเอาไปพลิกผัน เมื่อพระเจ้าประทานให้นั้นพิธีการถวายบูชามีความหมายและเรียบง่าย แต่สิ่งที่พระเจ้ากำหนดไว้นั้นก็ถูกนำไปเจือปนกับการไหว้รูปเคารพ ความทารุณ และการปล่อยตัวอย่างต่ำช้า คนอิสราเอลได้คบค้าสมาคมกับคนที่ไม่มีพระเจ้ามานานจนได้เอาธรรมเนียมของคนเหล่านั้นเข้ามาผสมปนเปในการนมัสการพระเจ้า ฉะนั้นที่ภูเขาซีนายพระองค์จึงมีกระแสรับสั่งเกี่ยวกับการถวายบูชาอย่างเจาะจง หลังจากที่สร้างพลับพลาสำเร็จพระองค์ตรัสกับโมเสสจากพระสิริที่ปรากฏอยู่เหนือพระที่นั่งกรุณา ให้ท่านรู้รายละเอียดของระบบการถวายบูชาและรูปแบบต่างๆ ของการนมัสการที่พลับพลา พระองค์ประทานกฎพิธีกรรมแก่โมเสส และท่านก็เขียนไว้ในหนังสือ แต่พระบัญญัติสิบประการนั้นพระเจ้าตรัสจากภูเขาซีนายด้วยพระสุรเสียงและทรงจารึกไว้บนแผ่นศิลาด้วยพระองค์เอง จึงได้รับกานรักษาไว้อย่างดีในหีบพันธสัญญา {PP 364.3}

## {PP 365.1}

มีหลายคนพยายามให้สองระบบนี้เป็นเรื่องเดียวกัน โดยเอาข้อพระคัมภีร์ที่อ้างถึงกฎพิธีกรรมมีใช้กับพระบัญญัติสิบประการเพื่อสรุปว่ากฎศีลธรรมถูกยกเลิกแล้ว แต่นี่เป็นการบิดเบือนพระวจนะ ความแตกต่างระหว่างสองสิ่งนี้มีมากและชัดเจน ระบบพิธีกรรมประกอบด้วยเครื่องหมายสัญลักษณ์ที่เล็งถึงพระคริสต์ ทั้งการสละพระชนม์และการเป็นปุโรหิตของพระองค์ กฎพิธีกรรมเหล่านี้ที่มีการถวายบูชาและการปฏิบัติต่างๆ ตามที่พระเจ้าทรงกำหนดไว้เพื่อให้ชาวฮีบรูปฏิบัติจนสัญลักษณ์เหล่านั้นจะสำเร็จด้วยการสิ้นพระชนม์ของพระคริสต์ พระเมสโปดกของพระเจ้าผู้ทรงรับเอาความผิดบาปของโลกไป เมื่อถึงคราวนั้นให้ยุติการถวายบูชา กฎพิธีกรรมนี่แหละที่พระคัมภีร์กล่าวถึงว่า พระคริสต์ “ทรงขจัดไปเสียโดยตรึงไว้ที่กางเขน” (โคโลสี 2:14) ส่วนพระบัญญัติสิบประการนั้นผู้ประพันธ์สดุดีกล่าวว่า “พระวจนะของพระองค์คงอยู่ตลอดไป มั่นคงนิรันดร์ในสวรรค์” (สดุดี 119:89 TNCV) พระคริสต์เองตรัสว่า “อย่าคิดว่าเรามาล้มเลิกธรรมบัญญัติและคำของบรรดาผู้เผยพระวจนะ…เพราะเราบอกความจริงแก่ท่านทั้งหลาย” คือพระองค์ทรงตอกย้ำให้หนักแน่นว่า “จนกว่าฟ้าและดินจะล่วงไป แม้อักษรที่เล็กที่สุด หรือขีด ขีดหนึ่ง ก็จะไม่มีวันสูญไปจากธรรมบัญญัติ จนกว่าทุกสิ่งจะเกิดขึ้น” (มัทธิว 5:17–18) ในข้อนี้พระองค์ไม่เพียงแต่สอนว่าพระบัญญัติเคยบังคับใช้กันอย่างไร หรือว่าในขณะนั้นควรต้องถือรักษาอย่างไร แต่ทรงสอนว่าพระบัญญัติของพระเจ้าจะคงอยู่กับมนุษย์ตราบชั่วฟ้าดินสลาย พระบัญญัติของพระองค์จะคงอยู่ให้มนุษย์ถือรักษา พระบัญญัติของพระเจ้ามั่นคงไม่เปลี่ยนแปลงเหมือนกับพระที่นั่งของพระองค์ถาวรเป็นนิตย์ ยังคงบังคับใช้กับมนุษย์ในทุกยุคสมัย {PP 365.1}

## {PP 365.2}

### ความหมายของพิธีกรรม

เนหะมีย์กล่าวถึงพระบัญญัติที่ประกาศว่าจากภูเขาซีนายว่า “พระองค์เสด็จลงมาบนภูเขาซีนายและตรัสกับเขาจากฟ้าสวรรค์ และประทาน*กฎหมายอันชอบและธรรมบัญญัติที่แท้ กฎเกณฑ์และพระบัญญัติที่ดี*<!--emphasis in PP original. (Check for better version).-->แก่เขา” (เนหะมีย์ 9:13) ส่วนเปาโลผู้เป็น “อัครทูตมายังพวกต่างชาติ”[^1] กล่าวว่า “ธรรมบัญญัติจึงเป็นสิ่งศักดิ์สิทธ์ และบัญญัตินั้นก็ศักดิ์สิทธิ์ ยุติธรรมและดีงาม” (โรม 7:12) ซึ่งธรรมบัญญัติที่เปาโลกล่าวถึงเป็นอย่างอื่นไปไม่ได้นอกจากพระบัญญัติสิบประการ เพราะมีแต่พระบัญญัติสิบประการที่กล่าวว่า “ห้ามโลภ” (ข้อ 7) {PP 365.2}

[^1]: โรม 11:13

## {PP 365.3}

ถึงแม้การสิ้นพระชนม์ของพระคริสต์ได้ทำให้กฎพิธีกรรมที่เป็นเพียงเงาสัญลักษณ์นั้นมาถึงที่สิ้นสุด แต่ก็ไม่ได้ลดทอนกฎศีลธรรมลงแม้แต่น้อย ตรงกันข้าม การที่พระคริสต์ต้องสิ้นพระชนม์เพื่อไถ่โทษการล่วงละเมิดพระบัญญัติพิสูจน์ให้เห็นว่าพระบัญญัตินั้นไม่มีการเปลี่ยนแปลง {PP 365.3}

## {PP 365.4}

คนที่อ้างว่าพระคริสต์เสด็จมาเพื่อล้มเลิกพระบัญญัติของพระเจ้ากับพันธสัญญาเดิมในพระคัมภีร์มักจะพูดถึงยุคของคนยิวเสมือนกับยุคมืด และพูดถึงศาสนาของคนฮีบรูราวกับว่ามีแต่พิธีกรรมที่ปราศจากชีวิต แต่ความคิดเช่นนี้ผิดแผกไปจากความจริง ตลอดประวัติศาสตร์ที่บันทึกไว้ในพระคัมภีร์เกี่ยวกับ ความสัมพันธ์ระหว่างพระเจ้ากับประชากรที่พระองค์ทรงเลือกสรร องค์พระผู้เป็นเจ้าที่ตรัสว่า “เราเป็นผู้ซึ่งเราเป็น”<!--อพยพ 3:14--> ทรงปรากฏอย่างเจิดจ้าสง่างาม พระองค์ไม่เคยสำแดงฤทธานุภาพและพระสิริของพระองค์แก่มนุษย์เท่ากับเมื่อครั้งที่คนอิสราเอลยอมรับพระองค์เป็นพระประมุขแต่องค์เดียว และพระองค์ประทานพระบัญญัติแก่ประชากรของพระองค์ พระหัตถ์ที่ทรงคทาไม่ใช่มือของมนุษย์ พระมหากษัตริย์ของอิสราเอลผู้ไม่ปรากฏแก่ตาเสด็จมาอย่างสง่าผ่าเผย {PP 365.4}

## {PP 366.1}

พระคริสต์ทรงเป็นผู้เผยพระสิริที่แสดงให้เห็นว่าพระเจ้าทรงสถิตอยู่กับคนอิสราเอล และเป็นอย่างนั้นเสมอมา ไม่เพียงแต่ในการเสด็จมาบังเกิดของพระผู้ช่วยให้รอดเท่านั้น แต่ในทุกยุคสมัยตั้งแต่มนุษย์ตกสู่ความบาป และในพระสัญญาเรื่องการทรงไถ่ “พระเจ้าสถิตในองค์พระคริสต์ ทรงให้โลกนี้คืนดีกันกับพระองค์เอง” (2 โครินธ์ 5:19) พระคริสต์ทรงเป็นรากฐาน และทรงเป็นศูนย์กลางของระบบการถวายบูชาทั้งในยุคบรรพชน และในยุคของชาวยิว ตั้งแต่มนุษย์คู่แรกของเราได้ทำบาปไม่มีการติดต่อสื่อสารโดยตรงระหว่างพระเจ้ากับมนุษย์ พระบิดาทรงมอบโลกนี้ไว้ในพระหัตถ์ของพระคริสต์ เพื่อให้เป็นคนกลางโดยการทรงไถ่มนุษย์ให้รอด และสำแดงถึงอำนาจ และความศักดิ์สิทธิ์ของพระบัญญัติของพระเจ้า การสื่อสารทุกอย่างระหว่างสวรรค์และมนุษยชาติที่หลงผิดล้วนแต่ต้องผ่านทางพระคริสต์ พระบุตรของพระเจ้าเองคือผู้ที่ให้พระสัญญาเรื่องการทรงไถ่ให้บรรพบุรุษคู่แรก พระองค์ทรงเปิดเผยพระองค์ให้แก่พวกบรรพชน อาดัม โนอาห์ อับราฮัม อิสอาค ยาโคบ และโมเสสเข้าใจข่าวประเสริฐ พวกเขาเฝ้ามองไปที่พระองค์เพื่อความรอด เพราะพระองค์ทรงรับโทษแทนมนุษยชาติ และทรงประกันความรอดให้แก่เขา บุรุษผู้บริสุทธิ์เหล่านี้ได้สื่อสารกับพระผู้ช่วยให้รอดที่จะเสด็จมาบังเกิดในเนื้อหนังของมนุษย์ หลังจากสมัยของพวกเขา และท่ามกลางคนเหล่านั้นมีบางคนที่ได้สนทนากับพระคริสต์ และทูตสวรรค์แบบตัวต่อตัว {PP 366.1}

## {PP 366.2}

พระคริสต์ไม่เพียงแต่ทรงเป็นผู้นำของชาวฮีบรูในถิ่นทุรกันดารเท่านั้น แต่พระองค์คือทูตของพระเจ้าผู้ทรงพระนามว่าพระยาห์เวห์ ผู้ซ่อนพระองค์ไว้ในเสาเมฆและเสด็จนำหน้าประชาชน พระองค์ทรงเป็นผู้ประทานพระบัญญัติสิบประการแก่คนอิสราเอล[^2] ท่ามกลางพระรัศมีบนภูเขาซีนายพระคริสต์ทรงประกาศพระบัญญัติของพระบิดาทั้งสิบประการให้ประชาชนฟัง และพระคริสต์ทรงมอบแผ่นศิลาที่จารึกพระบัญญัตินั้นแก่โมเสส {PP 366.2}

[^2]: ดูภาคผนวก ฉ

## {PP 366.3}

### พันธสัญญาเดิม

พระคริสต์ทรงเป็นผู้ตรัสแก่ประชากรของพระองค์ผ่านผู้เผยพระวจนะ อัครสาวกเปโตรเขียนถึงบรรดาคริสตจักรว่า พวกผู้เผยพระวจนะ “ได้กล่าวถึงพระคุณที่จะมีมาถึงท่านนั้น ได้ตั้งใจสืบเสาะค้นหาอย่างถี่ถ้วนที่สุดเกี่ยวกับความรอดนี้ พวกเขาพยายามพิเคราะห์ดูว่าสิ่งที่พระวิญญาณของพระคริสต์ในพวกเขาได้บ่งชี้ไว้นั้นจะเกิดขึ้นเมื่อใดและจะเกิดขึ้นอย่างไร เมื่อพระองค์ได้ทำนายถึงการทนทุกข์ของพระคริสต์และบรรดาพระเกียรติสิริที่จะตามมา” (1 เปโตร 1:10–11 TNCV) เสียงที่ตรัสกับเราผ่านพระคัมภีร์ภาคพันธสัญญาเดิมเป็นพระสุรเสียงของพระคริสต์ “เพราะว่าคำพยานของพระเยซูนั้นเป็นหัวใจของการเผยพระวจนะ” (วิวรณ์ 19:10) {PP 366.3}

## {PP 367.1}

ในขณะที่พระเยซูประทับท่ามกลางมนุษย์พระองค์ทรงสอนให้คนเอาใจใส่พระคัมภีร์ภาคพันธสัญญาเดิม พระองค์ตรัสกับคนยิวว่า “ท่านขยันศึกษาพระคัมภีร์เพราะท่านคิดว่าโดยพระคัมภีร์ท่านจะได้ชีวิตนิรันดร์ พระธรรมเหล่านั้นคือพระคัมภีร์ที่เป็นพยานเกี่ยวกับเรา”(ยอห์น 5:39 TNCV) ในสมัยนั้นพระคัมภีร์มีแต่ภาคพันธสัญญาเดิมเท่านั้น พระบุตรของพระเจ้าตรัสอีกว่า “เขามีโมเสสและพวกผู้เผยพระวจนะแล้ว ให้พวกเขาฟังคนเหล่านั้นเถิด” และทรงเพิ่มเติมว่า “ถ้าพวกเขาไม่ฟังโมเสสและพวกผู้เผยพระวจนะ แม้จะมีใครเป็นขึ้นมาจากตาย เขาก็ยังจะไม่เชื่อ” (ลูกา 16:29, 31) {PP 367.1}

## {PP 367.2}

พระคริสต์ทรงประทานกฎพิธีกรรม พอถึงสมัยอัครทูตเปาโลแม้ว่ากฎเหล่านั้นไม่ได้บังคับใช้แล้ว แต่ท่านได้สอนคนยิวถึงสถานะและคุณค่าของกฎดังกล่าว ทั้งแสดงให้เห็นว่ากฎพิธีกรรมเกี่ยวข้องกับแผนการช่วยมนุษย์ให้รอดและพระราชกิจของพระคริสต์อย่างไร ยอดอัครทูตยืนยันว่ากฎเหล่านี้มีสง่าราศีสมกับพระเจ้าผู้ทรงออกแบบมัน<!--(ดู 2 โครินธ์ 3:7-11 มีรัศมี should this reference be visible?)--> พิธีกรรมต่างๆ ของพลับพลามีความหมายเล็งถึงความจริงอันประเสริฐที่จะค่อยๆ ขยายจากรุ่นสู่รุ่นต่อๆ ไป ควันจากธูปที่ลอยขึ้นพร้อมกับคำอธิษฐานของคนอิสราเอลเป็นสัญลักษณ์แห่งความชอบธรรมของพระคริสต์ ซึ่งเป็นสิ่งเดียวที่จะทำให้คำอธิษฐานของคนบาปที่ยอมรับของพระเจ้าได้ เหยื่อที่หลั่งโลหิตบนแท่นบูชาเล็งถึงพระผู้ไถ่ที่จะเสด็จมา โดยมีแสงรัศมีภาพฉายออกจากอภิสุทธิสถาน<!--Exodus 26:33 TSV-->เป็นกานยืนยันว่าพระเจ้าสถิตอยู่ด้วย ความเชื่อจึงยังคงโชติช่วง ผ่านแต่ละยุคสมัยแห่งความมืดและช่วงที่คนละทิ้งความเชื่อ จนถึงเวลาที่พระเมสสิยาห์ที่ทรงสัญญาไว้จะเสด็จมา {PP 367.2}

## {PP 367.3}

### สัญลักษณ์แสงสว่างของโลก

พระเยซูทรงเป็นความสว่างแห่งปวงชนของพระองค์ และทรงเป็นความสว่างของโลกก่อนที่จะเสด็จมาในโลกใน่ร่างของมนุษย์ แสงประกายแรกที่ส่องทะลุความมืดที่ห่อหุ้มโลกไว้นั้นมาจากพระคริสต์ และลำแสงจากสวรรค์ที่ส่องมายังมนุษย์ชาติก็มาจากพระองค์ ในแผนการทรงไถ่พระคริสต์คืออัลฟาและโอเมกา เป็นเบื้องต้นและเป็นเบื้องปลาย {PP 367.3}

## {PP 367.4}

ตั้งแต่พระผู้ช่วยให้รอดทรงหลั่งพระโลหิตเพื่อยกบาปโทษ<!--remission of sins Matthew 26:28 TSV/TKJV-->ของมนุษย์ และเสด็จขึ้นสวรรค์เพื่อ “ทรงปรากฏตัวต่อพระพักตร์พระเจ้าเพื่อพวกเรา” (ฮีบรู 9:24) ความสว่างได้ฉายออกจากไม้กางเขนแห่งเนินเขา(คาลวารี)และจากสถานบริสุทธิ์ต่างๆ ของพลับพลาในสวรรค์ แม้เมื่อเรามีความสว่างที่เจิดจ้าและชัดเจนกว่าที่ส่องมาผ่านสัญลักษณ์ต่างๆ ที่เล็งถึงการเสด็จมาของพระผู้ไถ่ในสมัยก่อนก็ตาม แต่เรามิควรดูถูกสัญลักษณ์เหล่านั้น ข่าวประเสริฐของพระคริสต์ช่วยทำให้เราเข้าใจระบบการถวายบูชาของชาวยิว และความสำคัญของกฎพิธีกรรม เมื่อหลักความจริงใหม่ๆ ได้รับการเปิดเผย ซึ่งเคยรู้กันมาตั้งแต่ต้น ก็เห็นได้ชัดขึ้น พระลักษณะและพระประสงค์ของพระเจ้าจึงปรากฏแจ้งผ่านความสัมพันธ์ที่พระองค์ทรงมีต่อประชากรที่ทรงเลือกไว้ของพระองค์ ทุกครั้งที่มีลำแสงใหม่เพิ่มเข้ามานั้นช่วยให้เราเข้าใจแผนการทรงไถ่ได้ชัดยิ่งขึ้น แผนการนี้ดำเนินอยู่ตามพระประสงค์ของพระเจ้าเพื่อช่วยมนุษย์ให้รอด เมื่อพิจารณาพระวจนะของพระเจ้าเราจึงเห็นความสวยงามและฤทธานุภาพที่ไม่เคยประจักษ์มาก่อน เราจึงศึกษาค้นคว้าพระวจนะด้วยความเอาใจใส่มากยิ่งขึ้น {PP 367.4}

## {PP 368.1}

มีหลายคนเข้าใจว่าพระเจ้าทรงตั้งกำแพงแยกคนฮีบรูกับโลกภายนอกออกจากกัน เป็นความเข้าใจผิดว่าพระองค์ทรงรักและเอาใจใส่เฉพาะคนอิสราเอล แต่ไม่ค่อยสนพระทัยชาติอื่น แต่ความจริงแล้วพระเจ้าไม่มีพระประสงค์ให้คนของพระองค์สร้างกำแพงกีดกั้นระหว่างพวกเขากับเพื่อนมนุษย์ด้วยกัน พระองค์ทรงดำเนินการเพื่อเข้าถึงมนุษย์ทุกคนในโลกด้วยความรักอันไม่สุดสิ้น ถึงแม้คนเหล่านี้ได้ปฏิเสธพระองค์ก็ตาม พระองค์ทรงแสวงหาช่องทางที่จะสำแดงพระองค์แก่พวกเขา และนำพาให้พวกเขาได้รับเอาความรักและพระคุณของพระองค์ พระเจ้าทรงอวยพรคนของพระองค์ที่ทรงเลือกไว้ เพื่อเขาเหล่านั้นจะอวยพรคนอื่นต่อๆ ไป {PP 368.1}

## {PP 368.2}

พระเจ้าทรงเรียกอับราฮัม ทรงให้เกียรติและอวยพรท่านให้เจริญ ความซื่อสัตย์ของท่านเป็นแสงสว่างให้คนทั้งหลายในดินแดนต่างๆ ที่ท่านพักอาศัยอยู่ อับราฮัมไม่ได้ปิดกั้นตัวเองจากคนที่อยู่รอบข้าง ท่านเป็นมิตรกับพระราชา<!--See Genesis 20:2 TSV-->ของชนชาติใกล้เคียงทั้งหลาย ซึ่งพระราชาเหล่านี้บางคนแสดงความนับถือต่อท่านมาก ความซื่อตรง ไม่เห็นแก่ตัว ทั้งความกล้าหาญและความเอื้อเฟื้อเผื่อแผ่ของท่านสะท้อนถึงพระลักษณะของพระเจ้าให้คนทั้งหลายเห็น พระเจ้าทรงสำแดงพระองค์ผ่านตัวแทนของพระองค์ในเมโสโปเตเมีย ในแผ่นดินคานาอัน ที่อียิปต์ และแม้กระทั่งแก่ชาวเมืองโสโดม {PP 368.2}

## {PP 368.3}

### เพื่อเบิกตาศัตรู

คนอียิปต์และชนชาติทั้งหลายที่คบค้าสมาคมกับมหาอำนาจนั้นก็เช่นกัน พระเจ้าทรงสำแดงพระองค์แก่คนเหล่านั้นผ่านโยเชฟ เพราะเหตุใดพระเจ้าจึงทรงเลือกที่จะยกชูโยเซฟให้สูงท่ามกลางคนอียิปต์ พระองค์ทรงสามารถใช้วิธีอื่นที่จะให้พระประสงค์ที่มีต่อพงศ์พันธุ์ยาโคบสำเร็จ แต่พระองค์มีพระประสงค์ที่จะให้โยเซฟเป็นแสงสว่าง จึงกำหนดให้โยเซฟไปอยู่ในวังของฟาโรห์ เพื่อแสงจากสวรรค์จะได้ฉายออกไปทั้งใกล้และไกล ด้วยสติปัญญาโยเซฟเป็นตัวแทนของพระคริสต์ให้กับชนชาติที่กราบไหว้รูปเคารพ ด้วยชีวิตประจำวันที่เต็มไปด้วยสติปัญญา ความเที่ยงตรง ความบริสุทธิ์ และความเอื้อเฟื้อเผื่อแผ่ และความเอาใจใส่ที่มีต่อพวกเขา ชาวอียิปต์ทั้งแผ่นดินหันมาขอบคุณและยกย่องโยเซฟที่เอื้ออาทรพวกเขา คนเหล่านี้ที่ไม่รู้จักพระเจ้า จึงได้เห็นถึงความรักพระผู้สร้างและพระผู้ไถ่ผ่านชีวิตของโยเซฟ พระเจ้าทรงใช้โมเสสในลักษณะเดียวกัน ให้ส่องแสงสว่างอยู่ข้างบัลลังก์กษัตริย์แห่งมหาอำนาจในขณะนั้น เพื่อทุกคนที่ยอมเรียนรู้จะได้รู้จักพระเจ้าที่แท้จริงผู้ทรงพระชนม์อยู่ แสงสว่างเหล่านี้ส่องมายังชาวอียิปต์ก่อนที่พระองค์ทรงยื่นพระหัตถ์ออกในการพิพากษาลงโทษ {PP 368.3}

## {PP 369.1}

เมื่อพระเจ้าทรงกอบกู้คนอิสราเอลจากเงื้อมมือของอียิปต์ คนทั้งใกล้และไกลได้ยินถึงกิตติศัพท์และฤทธิ์อำนาจของพระองค์ นักรบผู้เก่งกล้าอย่างชาวเมืองเยรีโคถึงกับใจสั่นเมื่อได้รับข่าว นางราหับกล่าวว่า “พอพวกเราได้ยินข่าวนี้ เราก็ใจเสีย ไม่มีความกล้าหาญเหลืออยู่ในสักคนหนึ่งเลย เพราะพระยาห์เวห์พระเจ้าของท่านเป็นพระเจ้าของสวรรค์เบื้องบนและโลกเบื้องล่าง” (โยชูวา 2:11) แล้วต่อมาหลายร้อยปีหลังจากการอพยพของชาวอิสราเอล พวกปุโรหิตแห่งฟีลิสเตียได้ทบทวนให้ประชาชนของตนฟังถึงภัยพิบัติที่ตกสู่ชาวอียิปต์ และเตือนพวกเขาไม่ให้ต่อต้านพระเจ้าของคนอิสราเอล {PP 369.1}

## {PP 369.2}

พระเจ้าทรงเรียกคนอิสราเอล ทั้งทรงอวยพรให้เจริญขึ้น แต่พระองค์ไม่ได้มีพระประสงค์ให้เขารักษาพระบัญญัติของพระองค์เพื่อเป็นที่โปรดปราณและรับพระพรแต่พวกเดียว หากแต่มีพระประสงค์ที่จะสำแดงพระองค์ผ่านพวกเขาให้แก่มวลมนุษย์ทั่วโลก นี่จึงเป็นเหตุผลที่พระองค์ทรงสั่งให้เขารักษาตัวเองไว้ให้มีความแตกต่างจากชนชาติทั้งหลายที่ไหว้รูปเคารพอยู่ล้อมรอบพวกเขา {PP 369.2}

## {PP 369.3}

### กันไว้เพื่อพระพร

การกราบไหว้รูปเคารพนำไปสู่บาปอื่นๆ และล้วนแต่เป็นที่น่าสะอิดสะเอียนสำหรับพระเจ้า พระองค์จึงบัญชาไม่ให้คนของพระองค์ร่วมสังสรรค์กับคนต่างชาติ “ห้ามทำตามแบบเขา” (อพยพ 23:24) เกลือกว่าจะลืมพระองค์ ทรงห้ามไม่ให้แต่งงานกับคนที่กราบไหว้รูปเคารพ เพื่อไม่ให้จิตใจหลงไปจากพระองค์ ในสมัยนี้มีความจำเป็นที่คนของพระองค์จะบริสุทธิ์ และ “รักษาตัวให้พ้นจากราคีของโลก” (ยาโคบ 1:27) พอๆ กับในสมัยนั้น คือจะต้องรักษาตัวให้พ้นจากเจตนารมณ์ฝ่ายโลกเพราะแนวคิดของชาวโลกสวนทางกับความจริงและความชอบธรรม แต่ในขณะเดียวกันพระเจ้าไม่ทรงประสงค์ให้คนของพระองค์ปิดกั้นตัวเองจากชาวโลกไม่มีโอกาสเป็นแสงสว่างให้กับพวกเขา {PP 369.3}

## {PP 369.4}

ผู้ติดตามพระคริสต์ในทุกยุคสมัยเป็นแสงสว่างของโลกเหมือนกับพระอาจารย์ของเขา พระผู้ช่วยให้รอดตรัสว่า “นครซึ่งอยู่บนภูเขาจะถูกปิดบังไว้ไม่ได้ เมื่อจุดตะเกียงแล้วไม่มีผู้ใดเอาถังครอบไว้ ย่อมตั้งไว้บนเชิงตะเกียง จะได้ส่องสว่างแก่ทุกคนที่อยู่ในบ้านนั้น” ก็คือในโลก “ทำนองเดียวกันพวกท่านจงส่องสว่างแก่คนทั้งปวง เพื่อว่าเมื่อเขาทั้งหลายได้เห็นความดีที่ท่านทำ พวกเขาจะได้สรรเสริญพระบิดาของท่านผู้สถิตในสวรรค์” (มัทธิว 5:14-16) นี่คือสิ่งที่เอโนค โนอาห์ อับราฮัม โยเซฟ และโมเสสทำ และเป็นสิ่งที่พระเจ้าวางแผนให้คนอิสราเอลทำเหมือนกัน {PP 369.4}

## {PP 370.1}

แต่เพราะคนอิสราเอลมีใจบาปชั่ว ขาดความเชื่อในพระเจ้า และถูกซาตานควบคุมจึงทำให้พวกเขาไม่สามารถส่องแสงสว่างออกไปให้ชนชาติทั้งหลายที่อยู่รอบด้านได้ ทิฐิอันเดียวกันนี้ที่ทำให้หลงทำบาปตามคนที่ไม่นับถือพระเจ้า หรือไม่ก็เป็นเหตุให้ปิดกั้นตัวเองด้วยความทะนงตัวเสมือนว่าพระเจ้าทรงรักและดูแลแต่เฉพาะพวกเขา {PP 370.1}

## {PP 370.2}

ในพระคัมภีร์มีกฎอยู่สองประเภท ประเภทหนึ่งถาวรนิรันดร์เปลี่ยนแปลงไม่ได้ ส่วนอีกประเภทหนึ่งเป็นกฎเฉพาะการที่ใช้ชั่วคราว ในทำนองเดียวกันมีพันธสัญญาอยู่สองฉบับ พันธสัญญาแห่งพระคุณเริ่มต้นในสวนเอเดน หลังจากมนุษย์ตกสู่ความบาป พระเจ้าทรงสัญญาแก่หญิงนั้นว่า พงศ์พันธุ์ของนางจะทำให้หัวของงูแหลก พันธสัญญานี้สำหรับมนุษย์ทุกคน เป็นการหยิบยื่นการอภัยบาปและพระคุณของพระองค์เพื่ออนาคตที่มนุษย์จะเชื่อฟังโดยยึดความเชื่อในพระคริสต์ ในขณะเดียวกันก็ยังมีพระสัญญาที่จะให้ชีวิตนิรันดร์โดยให้พวกเขาซื่อสัตย์ต่อพระบัญญัติของพระเจ้าเป็นเงื่อนไข บรรพชนจึงได้รับความหวังในความรอดด้วยประการฉะนี้ {PP 370.2}

## {PP 370.3}

พระเจ้าทรงประกาศพันธสัญญานี้ขึ้นใหม่กับอับราฮัม โดยตรัสว่า “ประชาชาติทั้งหมดในโลกจะได้พรเพราะเชื้อสายของเจ้า” (ปฐมกาล 22:18) พระสัญญานี้หมายถึงพระคริสต์ และอับราฮัมก็เข้าใจเช่นนั้น (ดู กาลาเทีย 3:8, 16) ส่วนอับราฮัมนั้นไว้วางใจในพระคริสต์ว่าจะได้รับการอภัยบาป ความเชื่อนี้เองทรงนับว่าเป็นความชอบธรรมแก่ท่าน พันธสัญญาที่พระเจ้าทรงทำกับอับราฮัมบ่งชี้ว่าพระบัญญัติของพระเจ้ายังบังคับใช้อยู่ พระเจ้าทรงปรากฏแก่อับราฮัมและตรัสว่า “เราเป็นพระเจ้าผู้ทรงมหิทธิฤทธิ์ จงดำเนินอยู่ต่อหน้าเราและเป็นคนดีพร้อม” (ปฐมกาล 17:1) แล้วพระองค์ทรงแถลงถึงผู้รับใช้ที่ซื่อสัตย์ของพระองค์ว่า “อับราฮัมเชื่อฟังเรา และรักษาคำกำชับ คำบัญชา กฎเกณฑ์ และธรรมบัญญัติของเรา” แล้วพระองค์ตรัสแก่อับราฮัมว่า “เราจะสถาปนาพันธสัญญาของเราไว้ระหว่างเรากับเจ้า และเชื้อสายต่อมาของเจ้าตลอดชั่วชาติพันธุ์ของเจ้าให้เป็นพันธสัญญานิรันดร์” (ปฐมกาล 17:7) {PP 370.3}

## {PP 370.4}

ถึงแม้ว่าพระเจ้าทรงต่อพันธสัญญานี้กับอาดัมและกับอับราฮัม แต่ไม่มีการยืนยันจนกระทั่งพระคริสต์สิ้นพระชนม์ ตั้งแต่เริ่มประกาศแผนการทรงไถ่พันธสัญญาอยู่ด้วยพระสัญญาของพระเจ้า แต่เมื่อพระคริสต์ทรงยืนยันแล้วก็ถูกเรียกเป็นพันธสัญญาใหม่ พระบัญญัติของพระเจ้าเป็น(พื้นฐาน/ฐาน/รากฐาน)แ่ห่งพันธสัญญา ซึ่งมีแผนที่จะนำให้มนุษย์สอดคล้องกับน้ำพระทัยของพระองค์ เพื่อมนุษย์จะสามารถรักษาพระบัญญัติของพระเจ้าได้ {PP 370.4}

## {PP 371.1}

### พันธสัญญาใหม่

ข้อตกลงอีกอันหนึ่งซึ่งพระคัมภีร์เรียกว่าพันธสัญญาเดิมได้ตั้งขึ้นระหว่างพระเจ้ากับคนอิสราเอล ซึ่งพันธสัญญานั้นได้รับการยืนยันด้วยการถวายสัตวบูชา แต่พันธสัญญารที่มีต่ออับราฮัมได้รับการยืนยันโดยพระโลหิตของพระคริสต์ จึงเรียกว่าพันธสัญญาที่สองหรือพันธสัญญาใหม่ เพราะเลือดที่ใช้ยืนยันนั้นหลั่งออกหลังพันธสัญญาแรก พันธสัญญาใหม่มีผลบังคับใช้ในสมัยอับราฮัม ซึ่งเห็นชัดเพราะได้รับการยืนยันโดยพระสัญญาและคำปฏิญาณของพระเจ้า คือ “สองสิ่งนี้ที่ไม่อาจเปลี่ยนแปลง เพราะเป็นไปไม่ได้ที่พระเจ้าจะตรัสมุสา” (ฮีบรู 6:18 TNCV) {PP 371.1}

## {PP 371.2}

อาจมาบางคนสงสัยว่าถ้าในพันธสัญญาที่ทำกับอับราฮัมมีคำมั่นสัญญาเรื่องการทรงไถ่บาป แล้วทำไมจึงทำพันธสัญญาขึ้นมาอีกฉบับหนึ่งที่ซีนาย ความจริงก็คือเพาะตอนที่คนอิสราเอลตกอยู่ในสภาพทาส คนทั้งหลายได้หลงลืมพระเจ้าและหลักการพันธสัญญาที่ทรงทำกับอับราฮัมไปเสียส่วนมาก พระเจ้าทรงสำแดงฤทธิ์อำนาจและพระเมตตาของพระองค์แก่คนอิสราเอลด้วยการกอบกู้พวกเขาจากการเป็นทาสในอียิปต์ เพื่อเขาทั้งหลายจะกลับมาเรียนรู้ที่จะรักและไว้วางใจพระองค์อีก พระองค์ทรงนำพวกเขาไปยังทะเลแดง เมื่อชาวอียิปต์ตามไล่ว่าและดูเหมือนว่าจะหนีไม่พ้น ทั้งนี้เพื่อให้เขาตระหนักขึ้นมาว่าพวกเขาไม่สามารถกู้ตัวเองให้พ้นภัยได้ แต่ต้องพึ่งการช่วยเหลือจากพระเจ้า แล้วพระองค์ก็ช่วยกู้พวกเขา ด้วยเหตุนั้นเองคนอิสราเอลจึงเปี่ยมด้วยความรักและการขอบพระคุณต่อพระองค์ และมั่นใจในฤทธิ์อำนาจในการช่วยเหลือพวกเขา พระองค์ทรงผูกพันพวกเขาไว้กับพระองค์ในฐานะเป็นผู้ที่ทรงกู้พวกเขาออกจากการเป็นทาส {PP 371.2}

## {PP 371.3}

แต่ยังมีความจริงที่สำคัญยิ่งกว่านั้นที่จำต้องจารึกไว้ในใจของพวกเขา เนื่องจากว่าพวกเขาอาศัยอยู่ท่ามกลางสังคมที่ชั่วช้าและกราบไหว้รูปเคารพ พวกเขาไม่มีความเข้าใจในเรื่องความบริสุทธิ์ของพระเจ้า และความบาปหนาอันมหันต์ในจิตใจ ทั้งไม่รู้ว่าตนขาดความสามารถที่จะรักษาพระบัญญัติได้ด้วยตนเอง และไม่เข้าใจด้วยว่าพวกเขาจำเป็นจะต้องมีพระผู้ช่วยให้รอด ทั้งหมดนี้จะต้องได้รับการสอน {PP 371.3}

## {PP 371.4}

### เพียงเชื่อฟัง

พระเจ้าทรงนำพวกเขามายังภูเขาซีนาย ทรงสำแดงพระสิริของพระองค์ ทั้งประทานพระบัญญัติ และทรงสัญญาว่า ถ้าเพียงแต่พวกเขาเชื่อฟังก็จะได้รับพระพรอันยิ่งใหญ่ โดยตรัสว่า “ถ้าพวกเจ้าฟังเสียงเราจริงๆ และรักษาพันธสัญญาของเราไว้ พวกเจ้าจะเป็น...อาณาจักรปุโรหิตและเป็นชนชาติบริสุทธิ์สำหรับเรา” (อพยพ 19:5, 6) แต่ประชาชนไม่ตระหนักถึงความบาปในจิตใจ และถ้าปราศจากพระคริสต์แล้วเป็นไปไม่ได้เลยที่จะรักษาพระบัญญัติของพระเจ้าได้ พวกเขาจึงรีบต้อนรับทันที พวกเขารู้สึกว่าตนสามารถสร้างความชอบธรรมได้ด้วยตนเองจึงกล่าวว่า “เราจะปฏิบัติตามทุกสิ่งที่องค์พระผู้เป็นเจ้าตรัสไว้ เราจะเชื่อฟัง” (อพยพ 24:7) คนอิสราเอลได้เห็นเป็นพยานเมื่อพระเจ้า(ตรัส/ทรงบัญชา)พระบัญญัติสิบประการด้วยพระสุรเสียง(อันกัมปนาท) และยืนอกสั่นขวัญหายอยู่ที่เขิงเขา กระนั้นไม่กี่สัปดาห์ต่อมาพวกเขาก็ได้ฉีกพันธสัญญาที่มีกับพระเจ้าทิ้งเสียโดยการกราบไหว้รูปเคารพ พวกเขาจึงไม่อาจหวังให้พระเจ้าโปรดปรานผ่านพันธสัญญาที่พวกเขาฉีกเสียเองได้ บัดนี้เมื่อเห็นถึงความบาปที่ต้องการการให้อภัย พวกเขาจึงสำนึกว่าตนต้องการพระผู้ช่วยให้รอดที่ปรากฏอยู่ในพันธสัญญาที่ทรงกระทำกับอับราฮัมและที่ระบบการถวายบูชาเป็นสัญลักษณ์ ตอนนี้พวกเขาผูกพันกับพระเจ้าในฐานะพระผู้ช่วยกู้จากความบาปด้วยความรักและความเชื่อ และพร้อมที่จะรับพระพรแห่งพันธสัญญาใหม่ด้วยใจของพระคุณ {PP 371.4}

## {PP 372.1}

เงื่อนไขของพันธสัญญาเดิมคือ จงเชื่อฟังและดำรงชีวิต “ผู้ประพฤติตามจะดำรงชีวิตอยู่โดยบทบัญญัติเหล่านั้น” (เอเสเคียล 20:11 TNCV; เลวีนิติ 18:5) ส่วน “ผู้ที่ไม่รักษาถ้อยคำแห่งธรรมบัญญัตินี้โดยการทำตามจะถูกสาปแช่ง” (เฉลยธรรมบัญญัติ 27:26 THSV) พันธสัญญาใหม่ “ตั้งอยู่บนพระสัญญาที่ประเสริฐกว่า” (ฮีบรู 8:6) คือพระสัญญาที่จะทรงให้อภัยความผิดบาป และพระคุณของพระเจ้าที่จะฟื้นฟูจิตใจและนำมาให้สอดคล้องกับหลักการแห่งพระบัญญัติ “องค์พระผู้เป็นเจ้าประกาศว่า ‘นี่คือพันธสัญญาที่เราจะทำกับพงศ์พันธุ์อิสราเอล หลังจากสมัยนั้น คือเราจะใส่บทบัญญัติของเราในจิตใจของพวกเขา จารึกบนหัวใจของพวกเขา...เราจะอภัยความชั่วร้ายของเขา และจะไม่จดจำบาปทั้งหลายของเขาอีกต่อไป” (เยเรมี 31:33 TNCV) {PP 372.1}

## {PP 372.2}

### ชอบธรรมโดยพระคริสต์

พระบัญญัติ(อัน/บท)เดียวกันที่จารึกไว้บนแผ่นศิลา พระวิญญาณบริสุทธิ์จะทรงจารึกไว้ที่แผ่นหัวใจ แทนที่จะเพียรบำเพ็ญตนเพื่อสร้างความชอบธรรม เรารับเอาความชอบธรรมของพระคริสต์ พระโลหิตของพระองค์ทรงชำระบาปของเรา พระบิดาทรงยอมรับการเชื่อฟังของพระคริสต์ประหนึ่งว่าเป็นการเชื่อฟังของเรา แล้วจิตใจที่ได้รับการชุบเลี้ยงขึ้นใหม่ด้วยพระวิญญาณบริสุทธิ์จะเกิด “ผลของพระวิญญาณ” (กาลาเทีย 5:22) โดยพระคุณของพระคริสต์เราจึงดำรงชีวิตตามพระบัญญัติของพระเจ้าที่จารึกไว้ในใจของเรา เมื่อเรามีพระวิญญาณของพระคริสต์เราจะดำเนินชีวิตตามแบบอย่างของพระองค์ พระองค์ตรัสถึงพระองค์เองผ่านผู้เผยพระวจนะว่า “ข้าพระองค์ยินดีทำตามพระทัยพระองค์ ธรรมบัญญัติของพระองค์อยู่ในจิตใจของข้าพระองค์” (สดุดี 40:8) และเมื่อประทับอยู่ท่ามกลางมนุษย์พระองค์ตรัสว่า “พระบิดามิได้ทรงทิ้งเราไว้ตามลำพัง เพราะว่าเราทำตามชอบพระทัยพระองค์เสมอ” (ยอห์น 8:29 TKJV) {PP 372.2}

## {PP 373.1}

อัครทูตเปาโลได้ชี้แจงความสัมพันธ์ระหว่างความเชื่อและพระบัญญัติภายใต้พันธสัญญาใหม่ไว้อย่างชัดเจนว่า “เพราะฉะนั้น เมื่อเราถูกชำระให้ชอบธรรมโดยความเชื่อแล้ว เราจึงอยู่อย่างสงบสุขเฉพาะพระพักตร์พระเจ้า” “ถ้าเช่นนั้นเราลบล้างธรรมบัญญัติด้วยความเชื่อหรือ? เปล่าเลย เรายังชูธรรมบัญญัติขึ้นอีก” “เพราะว่าสิ่งซึ่งธรรมบัญญัติทำไม่ได้ เพราะเนื้อหนังทำให้มันอ่อนกำลังไปนั้น” คือธรรมบัญญัติไม่สามารถทำให้คนชอบธรรม เพราะตามธรรมชาติแห่งความบาปมนุษย์ไม่สามารถรักษาธรรมบัญญัติได้ แต่ “พระเจ้าได้ทรงทำแล้ว โดยพระองค์ทรงใช้พระบุตรของพระองค์เองมา ในสภาพเสมือนเนื้อหนังที่บาป และเพื่อไถ่บาป พระบุตรในเนื้อหนังจึงได้ทรงลงโทษบาป เพื่อความชอบธรรมของธรรมบัญญัติจะได้สำเร็จในตัวเราผู้ไม่ดำเนินตามเนื้อหนัง แต่ตามพระวิญญาณ” (โรม 5:1; 3:31; 8:3, 4) {PP 373.1}

## {PP 373.2}

พระราชกิจของพระเจ้าคงเดิมทุกยุคสมัย ถึงแม้อาจมีระดับการพัฒนาการและปรากฏการณ์แห่งฤทธานุภาพของพระองค์ตามความต้องการของมนุษย์ในยุคต่างๆ ก็ตาม พระประสงค์ของพระเจ้าในแผนการทรงไถ่มนุษย์ให้หลุดออกจากความบาปค่อยๆ เปิดเผยออกมาตั้งแต่เริ่มสัญญาเรื่องข่าวประเสริฐ ผ่านสมัยบรรพชนและสมัยต่างๆ ของคนยิว จวบจนถึงทุกวันนี้ พระผู้ช่วยให้รอดที่เห็นในพิธีกรรมทั้งหลายของกฎบัญญัตชาวยิว คือองค์เดียวกันที่ปรากฏในข่าวประเสริฐ เมฆหมอกที่บังพระองค์ได้เคลื่อนตัวออกไป และเราเห็นพระเยซู พระผู้ไถ่ของโลก พระองค์ผู้ประกาศพระบัญญัติบนภูเขาซีนายและมอบกฎพิธีกรรมทั้งหลายแก่โมเสส คือผู้เดียวกันกับที่เทศนาบนภูเขา หลักการสำคัญแห่งความรักของพระเจ้าที่พระองค์สอนว่าเป็นรากฐานของพระบัญญัติและคำสอนของบรรดาผู้เผยพระวจนะ คือเรื่องเดียวกันกับที่พระองค์ทรงตรัสแก่ชาวฮีบรูผ่านโมเสส ว่า “โอ คนอิสราเอล จงฟังเถิดพระเยโฮวาห์พระเจ้าของเราทั้งหลาย เป็นพระเจ้าเดียว พวกท่านจงรักพระเยโฮวาห์พระเจ้า ของท่านด้วยสุดจิตสุดใจและสิ้นสุดกำลังของท่าน” (เฉลยธรรมบัญญัติ 6:4, 5 TH1971) “จงรักเพื่อนบ้านเหมือนรักตนเอง” (เลวีนิติ 19:18) พระอาจารย์ทรงสอนในพันธสัญญาเดิมและพันธสัญญาใหม่คือองค์เดียวกัน ข้อกำหนดของพระเจ้าเหมือนกัน หลักการแห่งการบริหารของพระองค์ก็อันเดียวกัน เพราะล้วนแต่มาจากพระเจ้า และ “ในพระองค์ไม่มีการแปรปรวนหรือเงาของการเปลี่ยนแปลง” (ยากอบ 1:17) {PP 373.2}