---
chapter:
  number: 38
  title:
    th: เดินทางเลี่ยงเอโดม
    en: The Journey Around Edom
  url:
  basedon: ศึกษาควบคู่กับกันดารวิถี 20:14–29; 21:1–9
---

## {PP 422.1}

ค่ายที่พักของคนอิสราเอลตั้งอยู่ห่างจากเขตแดนเอโดนเล็กน้อย ทั้งโมเสสกับประชาชนปรารถนาเป็นอย่างยิ่งที่จะใช้เส้นทางผ่านดินแดนเอโดมเพื่อไปยังแผ่นดินแห่งพระสัญญา โมเสสจึงส่งผู้สื่อสารไปยังกษัตริย์ของเอโดมตามพระบัญชาของพระเจ้า เรียนว่า {PP 422.1}

## {PP 422.2}

“ชาวอิสราเอลพี่น้องของท่านกล่าวเช่นนี้ว่า ‘ท่านคงทราบเรื่องราวความทุกข์ยากลำบากของเราทั้งหมดแล้ว บรรพบุรุษของเราไปยังอียิปต์ และพวกเราก็อาศัยอยู่ที่นั่นหลายปี ชาวอียิปต์ข่มเหงรังแกเรากับบรรพบุรุษ แต่เมื่อเราร้องทูลองค์พระผู้เป็นเจ้าพระองค์ทรงได้ยินและทรงส่งทูตองค์หนึ่งนำเราออกมาจากอียิปต์ บัดนี้เราตั้งค่ายพักอยู่ที่คาเดช ซึ่งเป็นเมืองชายแดนของท่าน โปรดอนุญาตให้เราผ่านแดน เราจะไม่ล่วงล้ำไร่นาหรือสวนองุ่นของท่าน เราจะไม่ดื่มน้ำจากบ่อของท่าน แต่จะไปตามทางหลวง และจะไม่หันไปทางซ้ายหรือทางขวาจนกว่าจะผ่านพ้นเขตแดนของท่าน’” (กันดารวิถี 20:14–17 TNCV) {PP 422.2}

## {PP 422.3}

โมเสสขอร้องอย่างสุภาพแต่กษัตริย์ของเอโดมข่มขู่กลับมาว่า “เจ้าจะผ่านไปไม่ได้ มิฉะนั้นเราจะออกมาสู้กับเจ้าด้วยดาบ” (กันดารวิถี 20:18 THSV) {PP 422.3}

## {PP 422.4}

บรรดาผู้นำคนอิสราเอลตกใจที่ถูกปฏิเสธเช่นนี้จึงขอร้องกษัตริย์เอโดมเป็นครั้งที่สองโดยสัญญาว่า “เราจะเดินไปทางหลวง ถ้าเราดื่มน้ำของฝ่าพระบาท ไม่ว่าตัวเราหรือฝูงสัตว์ เราจะจ่ายเงินให้ เราไม่ต้องการสิ่งอื่นใดเลยนอกจากการเดินผ่านไป” (กันดารวิถี 20:19 THSV) {PP 422.4}

## {PP 422.5}

แต่คำตอบที่ได้รับคือ “เจ้าจะผ่านไปไม่ได้” (กันดารวิถี 20:20 THSV) กองกำลังถืออาวุธชาวเอโดมตั้งมั่นในช่องแคบต่างๆ เป็นไปไม่ได้ที่จะเข้าเขตเอโดมอย่างสันติ และชาวฮีบรูถูกห้ามไว้ไม่ให้ใช้กำลัง จำเป็นต้องใช้เส้นทางยาวอ้อมแผ่นดินเอโดม {PP 422.5}

## {PP 422.6}

หากประชาชนวางใจในพระเจ้าเมื่อต้องเผชิญการทดสอบ พระองค์คงนำพวกเขาผ่านแผ่นดินเอโดมได้สำเร็จ ส่วนชาวเอโดมคงเกิดความเกรงกลัวต่อคนอิสราเอล และไม่คิดตั้งตัวเป็นศัตรู แต่จะปฏิบัติต่อพวกเขาด้วยไมตรีจิต แต่คนอิสราเอลไม่ได้ทำตามพระวจนะของพระเจ้าทันที และในขณะที่พวกเขากำลังบ่นต่อว่าอยู่นั้น โอกาสทองได้ผ่านพ้นไป ในที่สุดเมื่อพวกเขาพร้อมที่จะส่งคนไปยื่นคำขอต่อกษัตริย์เอโดม ท่านก็ปฏิเสธ ตั้งแต่คนอิสราเอลออกมาจากอียิปต์ ซาตานทำงานอย่างต่อเนื่องเพื่อขัดขวางและล่อลวงให้พวกเขาทำบาปเพื่อพวกเขาจะไม่สามารถรับแผ่นดินคานาอันเป็นมรดก เพราะคนอิสราเอลขาดความเชื่อนี้เองจึงเปิดโอกาสให้ซาตานขัดขวางพระประสงค์ของพระเจ้าซ้ำแล้วซ้ำอีก {PP 422.6}

## {PP 423.1}

การเชื่อพระวจนะของพระเจ้าและรีบกระทำตามทันทีในขณะที่ทูตสวรรค์ของพระองค์เฝ้ารอที่จะช่วยเหลือเรานั้นเป็นสิ่งสำคัญ ทูตของซาตานคอยขัดขวางทุกๆ ย่างก้าวของการเคลื่อนไปข้างหน้า เมื่อพระเจ้าทรงบัญชาให้คนของพระองค์ก้าวไปข้างหน้าตามการทรงนำของพระองค์ และพระองค์พร้อมที่จะทำการยิ่งใหญ่เพื่อพวกเขา ซาตานก็ล่อลวงพวกเขาให้ลังเลและยื้อเวลาซึ่งทำให้พระองค์ไม่พอพระทัย มันพยายามยุแหย่ให้เกิดความแตกแยก ให้เกิดการพร่ำบ่น หรือให้ขาดความเชื่อ เพื่อพวกเขาจะไม่ได้รับพระพรที่พระองค์ทรงปรารถนาที่จะประทานให้ ผู้รับใช้ของพระเจ้าควรเป็นเหมือนทหารพร้อมรบ ที่จะเคลื่อนไหวทันทีที่พระเจ้าทรงเปิดทาง การชักช้าร่ำไรจะเปิดช่องให้ซาตานชนะพวกเขาได้ {PP 423.1}

## {PP 423.2}

พระบัญชาครั้งแรกของพระเจ้าที่มีต่อโมเสสเกี่ยวกับการเดินทางผ่านดินแดนเอโดม หลังจากทรงประกาศว่าชาวเอโดมจะมีความเกรงกลัวต่อคนอิสราเอล พระองค์ทรงห้ามไม่ให้คนของพระองค์ฉวยโอกาสนี้เอาเปรียบพวกเขา คนอิสราเอลจะต้องไม่รุกรานชาวเอโดม แม้ว่าพวกเขาจะทำได้ง่ายเพราะฤทธานุภาพของพระเจ้าสถิตอยู่ด้วย และชาวเอโดมก็ตกอยู่ในความหวาดกลัวก็ตาม พระองค์ตรัสสั่งว่า “จงระวังตัวให้ดี อย่าต่อสู้เขา เพราะเราจะไม่ให้ดินแดนของเขาแก่เจ้าเลย จะไม่ให้ที่ดินแม้เพียงฝ่าเท้าเหยียบ เพราะเราได้ให้ภูเขาเสอีร์แก่เอซาวเป็นกรรมสิทธิ์” (เฉลยธรรมบัญญัติ 2:4–5 THSV) ชาวเอโดมสืบเชื้อสายจากอับราฮัมและอิสอัค และเพื่อเห็นแก่ผู้รับใช้ของพระองค์เหล่านี้ พระองค์ทรงโปรดปรานลูกหลานของเอซาว โดยประทานภูเขาเสอีร์ให้เป็นกรรมสิทธิ์ และห้ามไม่ให้ผู้ใดไปรบกวนชาวเอโดม ยกเว้นว่าพวกเขาจะทำบาปจนเกินขอบเขตพระเมตตาของพระองค์ ชาวฮีบรูมีหน้าที่ขับไล่และทำลายล้างชาวคานาอันซึ่งได้ทำบาปจนความชั่วสุกงอมเต็มที่ แต่ชาวเอโดมยังอยู่ในช่วงพิสูจน์ตน พระเจ้าจึงทรงสั่งให้ปฏิบัติต่อพวกเขาด้วยความเมตตา พระเจ้าทรงพอพระทัยในความเมตตา พระองค์ทรงสำแดงพระกรุณาก่อนที่จะทรงพิพากษาลงโทษ พระองค์ทรงสอนให้คนอิสราเอลไว้ชีวิตชาวเอโดมก่อนที่จะทรงบัญชาให้ทำลายชาวคานาอัน {PP 423.2}

## {PP 424.1}

บรรพบุรุษของชาวเอโดมและชาวอิสราเอลเป็นพี่น้องกัน จึงควรมีมิตรไมตรีต่อกันในฐานะบ้านพี่เมืองน้อง พระเจ้าทรงห้ามชาวอิสราเอลไม่ให้แก้แค้นชาวเอโดมที่ถูกปฏิเสธไม่ให้เดินทางผ่านดินแดน ไม่ว่าจะเป็นในขณะนั้นหรือต่อไปในอนาคต ไม่ให้คาดหวังว่าจะได้รับส่วนใดส่วนหนึ่งของแผ่นดินเอโดม ถึงแม้ว่าคนอิสราเอลเป็นชนชาติที่พระเจ้าทรงเลือกและเป็นที่โปรดปรานของพระองค์ แต่พวกเขายังต้องทำตามข้อกำหนดที่พระองค์ทรงวางไว้ พระเจ้าทรงสัญญาว่าจะประทานดินแดนกรรมสิทธิ์ที่อุดมสมบูรณ์ แต่ไม่ให้พวกเขารู้สึกว่าเป็นคนกลุ่มเดียวในโลกที่มีสิทธิ์จนไปเบียดเบียนคนอื่น ตลอดการคบค้ากับชาวเอโดม พระเจ้าทรงให้คนอิสราเอลระวังไม่ให้ปฏิบัติต่อพวกเขาอย่างไม่ยุติธรรม ให้ซื้อเสบียงตามความต้องการ และจ่ายเงินให้ครบทันทีทุกครั้ง พระเจ้าทรงเตือนสติพวกเขาให้ไว้วางใจพระองค์และเชื่อฟังตามพระวจนะว่า “เพราะพระเยโฮวาห์พระเจ้าของพวกเจ้าได้อำนวยพระพรแก่บรรดาการที่มือของพวกเจ้าได้กระทำ…พวกเจ้ามิได้ขัดสนสิ่งใดเลย” (เฉลยธรรมบัญญัติ 2:7 TH1971) พวกเขาไม่จำเป็นต้องพึ่งพาชาวเอโดม เพราะมีพระเจ้าผู้เปี่ยมด้วยทรัพยากรอนันต์ จะต้องไม่ใช้กำลังหรือการฉ้อโกงเพื่อให้ได้สิ่งของของชาวเอโดม แต่จะต้องปฏิบัติตามกฎของพระเจ้าเสมอที่กล่าวว่า “จงรักเพื่อนบ้านเหมือนรับตนเอง” (มัทธิว 22:39 TH1971) {PP 424.1}

## {PP 424.2}

หากคนอิสราเอลได้ผ่านดินแดนเอโดมตามพระประสงค์ของพระเจ้า การเดินทางนั้นไม่เพียงแต่จะเป็นพระพรแก่พวกเขา แต่ชาวเอโดมก็ยังจะได้รับประโยชน์ด้วย เพราะพวกเขาจะมีโอกาสได้รู้จักกับคนของพระเจ้าและการนมัสการพระองค์ ทั้งยังจะได้เห็นว่าพระเจ้าของยาโคบทรงอวยพรคนที่รักและยำเกรงพระองค์ให้เจริญรุ่งเรืองอย่างไร พระเจ้าทรงตอบสนองเสียงร้องขอของประชาชนด้วยการประทานน้ำ แต่พระองค์ทรงยอมให้ผลลัพธ์ของการไม่เชื่อลงโทษพวกเขาเอง พวกเขาต้องเดินทางผ่านดินแดนที่แห้งแล้งและอาศัยธารน้ำอัศจรรย์เพื่อดับกระหาย ซึ่งถ้าพวกเขาไว้วางใจในพระองค์ก็จะไม่ต้องการน้ำจากธารอัศจรรย์อีก {PP 424.2}

## {PP 424.3}

ด้วยเหตุนี้ ชนชาติอิสราเอลจึงเปลี่ยนทิศมุ่งหน้าไปทางใต้อีกครั้ง พวกเขาเดินทางฝ่าทะเลทรายแห้งแล้ง ซึ่งดูโหดร้ายยิ่งกว่าเดิมหลังจากที่ได้เห็นความเขียวชอุ่มของเนินสูงและหุบเขาแห่งเอโดม ท่ามกลางแนวเทือกเขาที่พาดผ่านลงมายังทะเลทรายอันหม่นหมองนี้ ภูเขาโฮร์ตั้งตระหง่านเด่นสง่า ยอดเขาแห่งนี้เป็นสถานที่ที่กำหนดไว้สำหรับการสิ้นใจและการฝังศพของอาโรน เมื่อชาวอิสราเอลเดินทางมาถึงภูเขาลูกนี้ พระเจ้าตรัสสั่งแก่โมเสสว่า {PP 424.3}

## {PP 425.1}

“บัดนี้จงนำอาโรนและเอเลอาซาร์บุตรของเขาขึ้นไปบนภูเขาโฮร์ จงถอดเครื่องแต่งกายปุโรหิตของอาโรนและสวมให้เอเลอาซาร์ เพราะที่นั่นอาโรนจะตายไปอยู่กับบรรพบุรุษของเขา” (กันดารวิถี 20:25–26 TNCV) {PP 425.1}

## {PP 425.2}

ชายชราสองคนบากบั่นขึ้นเขาพร้อมกับอีกคนที่อายุน้อยกว่า ผมบนศีรษะของโมเสสกับอาโรนขาวโพลนดั่งหิมะสะท้อนถึงเวลาที่ล่วงเลยมา 120 ปี ชีวิตที่ยาวนานของพวกท่านผ่านทั้งการทดสอบที่หนักที่สุด และมีการรับเกียรติสูงสุดเท่าที่มนุษย์คนใดเคยรับมา ท่านทั้งสองเป็นผู้ที่มีพรสวรรค์อันล้ำเลิศ และพรสวรรค์เหล่านั้นได้รับการเชิดชู พัฒนาและขัดเกลาด้วยการสามัคคีธรรมกับพระเจ้าองค์นิรันดร์ โมเสสกับอาโรนได้อุทิศชีวิตในการรับใช้พระเจ้าและเพื่อนมนุษย์อย่างไม่เห็นแก่ตัว ใบหน้าของพวกเขาแสดงให้เห็นถึงสติปัญญาอันปราดเปรื่อง ความมุ่งมั่น อุดมการณ์อันสูงส่ง และจิตใจที่เอื้ออาทร {PP 425.2}

## {PP 425.3}

โมเสสกับอาโรนร่วมแบกภาระและทำงานเคียงข้างกันมาหลายปี ทั้งสองร่วมฝ่าฟันอันตรายนับครั้งไม่ถ้วน และได้รับพระพรพิเศษจากพระเจ้าด้วยกัน แต่ถึงเวลาที่ทั้งสองต้องพรากจากกันแล้ว โมเสสกับอาโรนเดินไปอย่างเชื่องช้า การไต่ขึ้นเขาชันนั้นเหนื่อยยาก ทั้งสองจึงแวะพักบ่อยครั้ง สนทนากันถึงเรื่องราวในอดีตและสิ่งที่จะเกิดขึ้นในภายภาคหน้า ท่านทั้งสองมองลงไปยังทะเลทรายที่แผ่กว้างออกไปจนสุดสายตา ซึ่งเป็นสถานที่ที่คนอิสราเอลพเนจรเป็นเวลาเนิ่นนาน ค่ายของมวลชนชาวอิสราเอลตั้งอยู่เบื้องล่าง พระเจ้าทรงเลือกโมเสสกับอาโรน และท่านทั้งสองได้อุทิศช่วงเวลาที่ดีที่สุดของชีวิตเพื่อประโยชน์ของคนเหล่านี้ ทั้งยังห่วงใยความเป็นอยู่ของชนชาตินี้อย่างสุดซึ้ง และเสียสละอย่างใหญ่หลวงเพื่อพวกเขา เลยเทือกเขาแห่งเอโดมไปคือเส้นทางไปสู่แผ่นดินแห่งพระสัญญา เป็นดินแดนที่ทั้งสองจะไม่มีโอกาสได้ชื่นชม แต่โมเสสกับอาโรนไม่รู้สึกดึงดันขัดขืนแต่อย่างใด ไม่มีเสียงบ่นหลุดออกจากปากของพวกท่านเลย มีแต่ร่องรอยความโศกเศร้าอยู่บนใบหน้าของคนทั้งสองขณะที่ระลึกถึงเหตุการณ์ที่ทำให้ต้องสูญเสียโอกาสที่จะได้รับมรดกของบรรพบุรุษ {PP 425.3}

## {PP 425.4}

ภาระการงานที่อาโรนรับใช้คนอิสราเอลได้เสร็จสิ้นแล้ว 40 ปีก่อนหน้านี้เมื่ออายุได้ 83 ปี พระเจ้าทรงเรียกท่านให้ร่วมภารกิจสำคัญกับโมเสส ท่านได้ร่วมมือกับน้องชายในการนำชนชาติอิสราเอลออกจากอียิปต์ ได้ชูแขนของโมเสสขึ้นขณะที่กองทัพฮีบรูต่อสู้กับชาวอามาเลข ท่านได้รับอนุญาตให้ขึ้นไปบนภูเขาซีนายเพื่อเข้าใกล้พระเจ้าและเห็นพระสิริของพระองค์ พระเจ้าประทานตำแหน่งปุโรหิตให้วงศ์วานของอาโรน และให้ท่านได้รับตำแหน่งมหาปุโรหิตอันทรงเกียรติ พระองค์ทรงสนับสนุนท่านในตำแหน่งอันบริสุทธิ์ศักดิ์สิทธิ์นี้ด้วยการลงโทษโคราห์กับพรรคพวกอย่างแสนสาหัส และทรงรับฟังคำวิงวอนของท่านเพื่อยับยั้งภัยพิบัติ ครั้นเมื่อลูกชายทั้งสองต้องตายเพราะละเมิดพระบัญชาของพระเจ้าที่ตรัสไว้อย่างเฉพาะเจาะจง อาโรนก็ไม่ต่อต้าน หรือปริปากบ่นแต่อย่างใด อย่างไรก็ดีชีวิตที่สง่างามของท่านมีจุดด่างพร้อยเพราะความบาปอันใหญ่หลวงที่ยอมฟังเสียงเอะอะโวยวายของประชาชนและหลอมลูกวัวทองคำที่ซีนาย และอีกครั้งหนึ่งเมื่อท่านกับมิเรียมพากันอิจฉาและบ่นต่อว่าโมเสส นอกจากนั้นอาโรนได้ทำผิดต่อพระเจ้าที่คาเดชพร้อมกับโมเสสโดยการไม่เชื่อฟังพระบัญชาที่ให้กล่าวกับศิลาเพื่อให้น้ำไหลออกมา {PP 425.4}

## {PP 426.1}(edit to here)

พระเจ้าปรารถนาให้ผู้นำประชากรของพระองค์คนสำคัญเหล่านี้เป็นตัวแทนของพระคริสต์ อาโรนรับเอาซื่อเผ่าต่างๆ ของอิสราเอลไว้ที่ทับทรวงแนบหัวใจ ได้ประกาศให้ประชาชนรู้น้ำพระทัยของพระเจ้า ได้นำเลือดเข้าไปในสถานบริสุทธิ์ที่สุดในวันลบมนทินบาปในฐานะคนกลางให้คนอิสราเอลทั้งหมด และออกมาอวยพรชุมนุมชน เหมือนพระคริสต์จะเสด็จมาอวยพรคนของพระองค์ที่เฝ้ารอคอยเมื่อพระองค์เสร็จสิ้นพันธกิจแห่งการนำมนุษย์คืนดีกับพระเจ้า ที่พระองค์ทรงกระทำเพื่อพวกเขา เพราะอาโรนได้รับตำแหน่งที่ศักดิ์สิทธิ์ในฐานะตัวแทนพระคริสต์ผู้เป็นมหาปุโรหิตของเรา ความบาปของท่านที่คาเดชจึงใหญ่มหัส {PP 426.1}

## {PP 426.2}

โมเสสถอดชุดปุโรหิตออกจากอาโรนด้วยความเศร้าสลดใจ และสวมใส่ให้เอเลอาซาร์ผู้ที่จะสืบทอดตำแหน่งตามที่พระเจ้าทรงบัญชา เพราะเหตุความบาปที่อาโรนทำที่คาเดช ทำให้ท่านไม่ได้รับสิทธิพิเศษในการทำหน้าที่มหาปุโรหิตที่แผ่นดินคานาอัน ไม่มีโอกาสถวายบูชาครั้งแรกเพื่อขอพรสำหรับแผ่นดินที่อุดมสมบูรณ์อันเป็นกรรมสิทธิ์ของอิสราเอล ส่วนโมเสสยังคงต้องแบกภาระเพื่อนำประชาชนให้ถึงเขตแดนคานาอันต่อไป ท่านจะสามารถเข้าใกล้จนมองเห็นแผ่นดินแห่งพระสัญญานั้น แต่จะไม่ได้เข้าไป หากขณะที่โมเสสกับอาโรนยืนข้างหน้าศิลาที่คาเดชได้ชนะการทดสอบโดยไม่บ่นเลย อนาคตของท่านทั้งสองคงแตกต่างไปอย่างสิ้นเชิง การผิดใดๆ ก็ตาม เมื่อกระทำลงไปแล้ว จะไม่มีทางลบล้างมันออกไปราวกับไม่เคยเกิดอะไรขึ้นเลยได้ การแพ้การทดลองหรือการประมาทเพียงชั่วขณะเดียวอาจส่งผลกระทบไปตลอดชีวิตที่เหลืออยู่จนไม่สามารถกู้เอาสิ่งที่เสียหายกลับคืนมาได้ {PP 426.2}

## {PP 426.3}

เป็นที่รับรู้กันทั่วไปว่าเอเลอาซาร์จะสืบทอดตำแหน่งมหาปุโรหิตจากอาโรน ฉะนั้นเมื่อโมเสสกับอาโรนพร้อมเอเลอาซาร์ไม่ได้อยู่ในค่าย ทำให้ประชาชนหวาดหวั่น ต่างคนต่างรอคอยให้ทั้งสามกลับมา ในขณะที่เฝ้ารอนั้น ประชาชนสังเกตว่าท่ามกลางชุมนุมชนมหึมานั้นคนที่เป็นผู้ใหญ่เมื่อเดินทางออกจากอียิปต์แทบทุกคนได้เสียชีวิตในถิ่นทุรกันดาร ทุกคนรู้สึกสังหรณ์เมื่อคิดถึงคำพิพากษาที่กล่าวโทษโมเสสกับอาโรน บางคนรู้จุดประสงค์ลับของการเดินทางไปที่ยอดภูเขาโฮร์ จึงเป็นห่วงผู้นำทั้งสอง ใจฟ้องร้องตัวเองเมื่อทบทวนความทรงจำอันขมขื่น {PP 426.3}

## {PP 427.1}

ในที่สุดเห็นเค้าโครงโมเสสและเอเลอาซาร์เดินลงภูเขา แต่อาโรนไม่ได้อยู่ด้วย เอเลอาซาร์สวมชุดมหาปุโรหิตแสดงว่าได้สืบตำแหน่งจากบิดา ประชาชนละห้อย(ละเหี่ย)ใจ ล้อมรอบโมเสส ฟังท่านเล่าเหตุการณืที่อาโรนเสียงชีวิตในอ้อมแขนของท่านที่ยอดภูเขาโฮร์ และได้ถูกฝังไว้ที่นั่น ชุมนุมชร้องครวญครางอาลัยอาโรนผู้เป็นที่รักชื่นชอบคนทุกคน แม้ว่าต้องทำให้ท่านเศร้าเสียใจบ่อยๆ ก็ตาม “คนอิสราเอลทั้งหมดก็ร้องไห้ไว้ทุกข์ให้อาโรนอยู่ 30 วัน”<!--กันดารวิถี 20:29 THSV--> {PP 427.1}

## {PP 427.2}

พระคัมภีร์บันทึกเรื่องการฝังศพมหาปุโรหิตของอิสราเอลเพียงสั้นๆ ว่า “อาโรนก็สิ้นชีวิต และฝังไว้ที่นั่น” (เฉลยธรรมบัญญัติ 10:6) การฝังศพของอาโรนตามพระบัญชาของพระเจ้าที่ตรัสไว้อย่างเฉพาะเจาะจงช่างแตกต่างกับประเพณีการปฏิบัติในปัจจุบัน ในสมัยนี้งานศพบุคคลสำคัญมักจะจัดอย่างหรูหราฟุ่มเฟือย ส่วนอาโรนเป็นคนเด่นดังที่สุดคนหนึ่งในประวัติศาสตร์ แต่เมื่อท่านเสียชีวิตมีคนใกช้ชิดเพียงสองคนที่อยู่ด้วยเมื่อขาดใจ และช่วยในการฝังศพ หลุมฝังศพที่(เปล่าเปลียว)บนภูเขาโฮร์เป็นที่พ้นตาคนอิสราเอลตลาดกาล พระเจ้าไม่ได้รับเกียรติในการจัด(งาน)ใหญ่ให้กับคนตาย หรือในการจ่ายเงินมากมายเพื่อช่วยนำร่างให้กลับคืนเป็นดิน {PP 427.2}

## {PP 427.3}

ชุมนุมชนทั้งหมดไว้อาลัยอาโรน แต่ก็ไม่อาดรู้สึกถึงความเสียหายเท่ากับโมเสส การตายของอาโรนตอกย้ำให้ท่านรู้ว่าวันสุดท้ายของท่านเองใกล้เข้ามาทุกขณะ ถึงแม้เวลาที่เหลืออยู่จะสั้นก็ตาม แต่ท่านรู้สึกมากเมื่อคนที่เคยอยู่เคียงข้างมาตลอดต้องจากไป คือคนที่ร่วมในความทุกข์ความสุข ความหวังความกลัวตลอดหลายปี บัดนี้โมเสสจะต้องทำงานต่อไปแต่ลำพัง แต่ท่านรู้ว่ามีพระเจ้าเป็นเพื่อน จึงพึ่งพิงพระองค์มากยิ่งขึ้น {PP 427.3}

## {PP 427.4}

คนอิสราเอลเดินทางจากภูเขาโฮร์ไม่นานก็พ่ายแพ้ต่อกษัตรย์เมืองอาราด หนึ่งในพวกชาวคานาอัน แต่เมื่อพวกเขาทูลขอความช่วยเหลือจากพระเจ้า พระองค์ทรงช่วยกำราบศัตรู แต่แทนที่ชัยชนะครั้งนี้จะช่วยประชาชนให้(สำนึก/ตระหนัก)ว่าตนต้องพึ่งพาพระเจ้า กลับทำให้เหลิงและคุยโตโอ้อวด ไม่นานนักก็ลงอีหรอบเดิม เริ่มบ่นเพราะไม่พอใจที่กองทัพอิสราเอลไม่ได้รับอนุญาตให้บุกคานาทันทีที่ผู้สอดแนมรายงานราวสี่สิบปีก่อนหน้านั้น และฟันธงว่าการวนเวียนอันยาวนานในถิ่นทุรกันดารเป็นการถ่วงเวลาที่ไม่จำเป็น(เลย) เพราะตอนนั้นคงพิชิตศัตรูอย่างง่ายดายตเหมือนที่ทำตอนนี้ {PP 427.4}

## {PP 428.1}

(คนอิสราเอล)เดินทางมุ่งไปยังทิศใต้ผ่านแอ่งทรายที่ร้อนระอุ ปราศจากพืชพักและร่มเงา หนทางดูยาวและลำบาก ทุกคนเหนื่อยล้าและกระหายน้ำ และแล้วก็ล้มเหลว ไม่ผ่านการทดลองความเชื่อและความอดทน พวกเขานับวันยิ่งห่างออกจากพระเจ้าตามลำดับเพราะหมกมุ่นอยู่กับระสบการณ์ร้ายในอดีต พวกเขาลืมไปว่าถ้าไม่ใช่เพราะการบ่นเรื่องน้ำที่คาเดช พวกเขาไม่ต้องเดินทางอ้อมเขตเอโดม กด พระเจ้าทรงประสงค์ให้พวกเขาได้รับสิ่งที่ดีกว่านี้ จริงๆ แล้ว พวกเขาน่าจะรู้สึกขอบคุณพระเจ้าที่พระองค์ที่พระองค์ทรงลงโทษความบาปของพวกเขาด้วยวิธีที่เบาเช่นนี้ แต่ตรงข้ามกลับหลงตัวเองว่า ถ้าไม่ใช่เพราะพระเจ้าและโมเสสเข้ามายุ่งแล้ว พวกเขาคงได้เข้าไปยึดแผ่นดินแห่งพระสัญญาแล้ว หลังจากที่หาเรื่องใส่ตัวเองแล้ว ทำให้ชีวิตลำบากกว่าพระประสงค์ของพระเจ้า พวกเขาหาว่าความทุกข์ทั้งหมดที่แบกรับนั้นมาจากพระเจ้า ด้วยเหตุนี้เมื่อพวกเขาคิดถึงการทรงนำของพระองค์จึงรู้สึกขมขื่น สุดท้ายก็ไม่พอใจสักอย่าง จนอียิปต์ดูสว่างไสวและน่าปรารถนายิ่งกว่าเสรีภาพและดินแดนที่พระองค์กำลังนำพวกเขาไปถึง {PP 428.1}

## {PP 428.2}

คนอินราเอลยิ่งหมักบ่มความรู้สึกขุ่นเคือง พวกเขายังหาข้อจับผิดในพระพรที่พวกเขาได้รับ “แล้วประชาชนก็่ต่อว่าพระเจ้าและโมเสสว่า ‘ทำไมพาเราออกจากอียิปต์ให้มาตายในถิ่นทุรกันดาร เพราะไม่มีอาหารและไม่มีน้ำ เราเกลียดอาหารอันไร้ค่านี้’”<!--กันดารวิถี 21:5 THSV--> {PP 428.2}

## {PP 428.3}

โมเสสชี้แจงให้ประชาชนเห็นว่าที่พวกเขาต่อว่าพระเจ้านั้นเป็นความบาปที่ใหญ่หลวง ถ้าไม่ใช่เพราะฤทธิ์อำนาจของพระเจ้าแล้ว พวกเขาไม่สามารถผ่าน “ถิ่นทุรกันดารใหญ่น่ากลัว ซึ่งมีงูแมวเซาและแมงป่องและดินแห้งแล้งไม่มีน้ำ”ไปได้ (เฉลยธรรมบัญญัติ 8:15) พระเมตตาของพระเจ้าปกป้องรักษาพวกเขาอย่างอัศจรรย์ทุกๆ วันแห่งการเดินทาง ตลอดระยะเวลาที่พระเจ้าทรงนำการเดินทาง พวกเขาได้พบน้ำเพื่อดับกระหาย มีอาหารตกมาจากสวรรค์(เพื่อบันเทาความหิว/ให้อิ่มเอิบ) มีสันติสุขและความปลอดภัยภายใต้ร่มเงาของเสาเมฆในกลางวัน และเสาเพลิงในกลางคืน มีทูตสวรรค์คอย(ปรนนิบัติ/ให้ความช่วยเหลือ)ขณะที่ขึ้นทางอันสูงชัน หรือตามทางขรุขระคดเคี้ยวในแดนกันดาร ถึงแม้ว่าพวกเขาได้ประสบพบเจอกับความยากลำเค็ญ แต่ไม่มมีคนอ่อนแอ(สักคนเดียว)ท่ามกลางชุมนุมชนทั้งหมด ตลอดการเดินทางเท้าก็ไม่บวม เสื้อผ้าก็ไม่(กร่อน/เก่าเป็นขุย/ขาดกะรุ่งกระริ่ง/ร่อยหรอ/สึกหรอ) พระเจ้าทรงห้ามสัตว์ดุร้ายแห่งป่าดงพงไพร และสัตว์มีพิษแห่งทะเลทราย เมื่อมีสัญลักษณ์ถึงความรักของพระองค์เช่นนี้แล้ว ถ้าประชาชนยังบ่นต่อไป พระองค์จะทรงถอนการคุ้มครองจนพวกเขาเห็นคุณค่าในการดูแลรักษาของพระองค์ ถ่อมตัวลง กลับใจและคืนมาหาพระองค์ {PP 428.3}

## {PP 429.1}

เนื่องจากว่าพระเจ้าทรงปกป้องพวกเขาด้วยฤทธิ์อำนาจของพระองค์ พวกเขาไม่ได้รับรู้ถึง(ความ/สิ่ง)อันตรายอันนับไม่ถ้วนที่อยู่ล้อมรอบพวกเขาตลอดเวลา เมื่อคนอิสราเอลไม่สำนึกถึงพระคุณของพระเจ้า และไม่เชื่อวางใจในพระองค์ พวกเขาคิดว่าจะต้องตาย บัดนี้พระองค์จึงป่ลอยให้ตายตามที่คาดคะเนไว้ งูพิษในถิ่นทุรกันดารในแถบนั้นมีพิษร้ายแรง ผู้ถูกกัดจะมีอาการอักเสบเฉียบพลันและเสียชีวิตอย่างรวดเร็ว เมื่อพระเจ้าถอนการปกป้องแล้ว งูพิศเหล่านี้ได้กัดประชาชนอิสราเอลเป็นจำนวนมาก {PP 429.1}

## {PP 429.2}

คนในค่ายกระเจอะกระเจิง อกสั่นขวัญแขวน เกือบทุกเต็นท์มีคนตายหรือใกล้ตาย ไม่มีใครปลอดภัย บ่อยครั้งมีเสียงร้องห่มร้องไห้ทำลายความเงียบสงัดแห่งค่ำคืนประกาศให้ทุกคนรู้ว่าเหยื่อคนใหม่ได้เสียชีวิตแล้ว ทุกคนยุ่งอยู่กับการดูและคนที่ถูกกัด หรือในการระวังป้องการคนที่ยังไม่ได้ถูกกัด ไม่มีเสียงบ่นหลุดออกจากปากของใคร เมื่อเทียบกับความทุกข์ในปัจจุบัน ความลำบากที่ผ่านมาจิ๊บจ๊อยไม่สมที่จะเอามีคิดถึง {PP 429.2}

## {PP 429.3}

คราวนี้ประชาชนถ่อมตัวลงต่อพระเจ้า พวกเขามีหาโมเสส สารภาพความผิด และอ้อนวอนท่าน กล่าวว่า “พวกข้าพเจ้าได้ทำบาปที่บ่นว่าองค์พระผู้เป็นเจ้า กับบ่นว่าท่าน” ก่อนหน้านี้ไม่นาน พวกเขาหาว่าโมเสสเป็นศัตรูผู้ร้ายกาจ เป็นเหตุของปัญหาและความทุกข์ทั้งหมด ถึงจะพูดอย่างนั้นก็ตาม แม้ในขณะที่พูดอยู่พวกเขารู้อยู่ว่าคำกล่าวหานั้น(ผิด/ไม่มีมูล) ฉะนั้นประสบปัญหาจริง พวกเขาหนีพึ่งคนเดียวที่สามารถวิงวอนพระเจ้าแทนพวกเขา พวกเขาจึงขอร้องโมเสสว่า “โปรดอธิษฐานทูลองค์พระผู้เป็นเจ้าให้นำงูออกไปเถิด” (กันดารวิถี 21:7 TNCV) {PP 429.3}

## {PP 430.1}

พระเจ้าตรัสสั่งให้โมเสสทำงูทองสัมฤทธิ์(คล้าย/ตามรูปโฉม/ดูเหมือน)งูที่กำลังกัดประชาชน ให้ยกสูงเด่นท่ามกลางประชาชน ให้ทุกคนที่ถูกกัดมองดูเพื่อรับการบรรเทา โมเสสก็ทำตาม ข่าวดีได้ประกาศทั่งทั้งค่ายว่าผู้ที่ถูกงูกัดสามารถมองไปยังงูทองสัมฤทธิ์และมีชีวิต หลายคนได้เสียชีวิตแล้ว และเมื่อโมเสสปักเสาที่มีงูนั้นอยู่ข้างบน มีบางคนไม่ยอมเชื่อว่า เพียงมองดูไปที่รูปโลหะแล้วจะหายได้ คนเหล่านี้ตาย(ด้วย/ใน/ขณะที่)จิตใจที่ไม่เชื่อ กระนั้นก็ตามยังมีหลายคนที่มีความเชื่อในสิ่งที่พระเจ้าทรงจัดเตรียมไว้ให้ พ่อแม่พี่น้องช่วยคนรักอย่างร้อนใจ ให้หันตาที่เซื่องซึมไปเพ่งดูที่งูทองสัมฤทธิ์นั้น ถึงคนเหล่านี้จะอ่อนแรงและใกล้ตายก็ตาม ถ้าเพียงแต่มองครั้งเดียวก็จะได้หาย(ขาด/เป็นปกติ) {PP 430.1}

## {PP 430.2}

ประชาชนรู้ดีว่าไม่มีอำนาจใดๆ ในงูทองสัมฤทธิ์นั้นที่จะเปลี่ยนแปลงผู้ที่มองดู การรักษามาจากพระเจ้า(ผู้เดียว/เท่านั้น) พระองค์ทรงเลือกวิธีนี้ด้วยพระปัญญาของพระองค์เพื่อสำแดงฤทธิ์อำนาจของพระองค์ โดยวิธีง่ายๆ นี้ประชาชนจึงตระหนักว่า ภัยร้ายครั้งนี้เกิดขึ้นเพราะความบาปของพวกเขา ในขณะเดียวกันก็ได้รับหนุนใจว่า ตราบใดที่เชื่อฟังพระเจ้าไม่ต้องกลัว เพราะพระองค์จะทรงคุ้มครองพวกเขา {PP 430.2}

## {PP 430.3}

การยกชูงูทองสัมฤทธิ์มีวัตถุประสงค์เพื่อสอนบทเรียนอันสำคัญแก่คนอิสราเอล พวกเขาไม่สามารถช่วยเหลือตัวเองให้รอดตายจากพิษร้ายได้ พระเจ้าเท่านั้นที่รักษาพวกเขาได้ แต่พวกเขาต้องสำแดงความเชื่อในวิธีการที่พระองค์ทรงกำหนดขึ้น ต้องมองดูเพื่อจะได้ชีวิต สิ่งที่พระเจ้าทรงยอมรับนั้นคือความเชื่อ และพวกเขาแสดงถึงความเชื่อด้วยการมองไปยังงูตัวนั้น พวกเขารู้ว่าไม่มี(พลัง/คุณงามความดี)ในตัวงูเอง แต่มันคือสัญลักษณ์ของพระคริสต์ พวกเขาจึงเรียนรู้ว่า ความเชื่อในคุณงามความดีของพระคริสต์เป็นสิ่งจำเป็น ก่อนหน้านี้หลายคนนำเครื่องถวายให้พระเจ้าโดยรู้สึกว่าสิ่งเหล่านั้นเพียงพอที่จะชดใช้บาป แต่ไม่ได้พึ่งพาในพระผู้ไถ่ที่จะเสด็จมา ซึ่งเครื่องถวายเหล่านี้เป็นเพียงเงาสัญลักษณ์ เดี๋ยวนี้พระองค์ทรงปรารถนาที่จะสอนให้พวกเขารู้ว่า สัตวบูชาทั้งหลายไม่มีอำนาจหรือความดูใดๆ แต่เป็นดั่งงูทองสัมฤทธิ์ที่นำให้คนมองเชื่อในพระคริสต์ ผู้เป็นเครื่องไถ่บาปที่ยิ่งใหญ่ {PP 430.3}

## {PP 431.1}

“โมเสสยกงูขึ้นในถิ่นทุรกันดารอย่างไร บุตรมนุษย์จะต้องถูกยกขึ้นอย่างนั้น เพื่อทุกคนที่วางใจพระองค์จะได้ชีวิตนิรันดร์” (ยอห์น 3:14, 15) มนุษย์ทุกคนที่เคยอาศัยอยู่บนแผ่นดินโลกล้วนแล้วแต่เคยโดนพิษ “งูดึกดำบรรพ์ที่เขาเรียกกันว่ามารและซาตาน” (วิวรณ์ 12:9) ผลของความบาปคือความตาย ซึ่งทางเดียวที่จะถอนผลแห่งความตายนี้คือวิธีที่พระเจ้าทรงกำหนดขึ้น คนอิสราเอลได้ชีวิตด้วยการมองไปที่งูนั้นที่ถูกยกไว้สูง การมองดูนั้นแสดงถึงความเชื่อ พวกเขาได้ชีวิตเพราะเชื่อในพระวจนะของพระเจ้า และได้ไว้วางใจในวิธีการที่พระองค์ทรงกำหนดขึ้นเพื่อการรักษา เช่นเดียวกัน คนบาปสามารถมองไปที่พระคริสต์และรับชีวิต จะได้รับการอภัยบาปโดยความเชื่อในการสิ้นพระชนม์ไถ่บาปของพระคริสต์ ผู้ทรงนำให้เราคืนดีกับพระเจ้า พระคริสต์ไม่เหมือนสัญลักษณที่ปราศจากชีวิต เพราะพระองค์ทรงฤทธานุภาพและคุณความดีที่จะรักษาพิษบาปให้แก่ทุกคนที่กลับใจเชื่อในพระองค์ {PP 431.1}

## {PP 431.2}

ถึงแม้คนบาปไม่สามารถช่วยตัวเองให้รอดได้ แต่เขายังมีสิ่งที่ต้องทำเพื่อได้มาซึ่งความรอดนั้น พระคริสต์ตรัสว่า “ผู้ที่มาหาเรา เราก็จะไม่มีวันขับไล่เขาไป” (ยอห์น 6:37 TNCV) แต่เราต้อง*มาหา*พระองค์ เมื่อเรากลับใจจากความบาป ก็ต้องเชื่อว่าพระองค์ทรงยอมรับเราและให้อภัยเรา ความเชื่อเป็นของประทานจากพระเจ้า แต่พลังในการนำความเชื่อไปใช้นั้นเป็นของเรา ความเชื่อเป็นดั่งมือที่เราใช้เพื่อรับเอาพระคุณและพระเมตตาจากพระองค์ {PP 431.2}

## {PP 431.3}

เราไม่มีสิทธิ์ที่จะรับพระพรในพันธสัญญาแห่งพระคุณแม้แต่อันเดียว มีแต่ความชอบธรรมของพระคริสต์เท่านั้นที่ให้เรามีสิทธิ์ที่จะรับได้ มีหลายคนปรารถนาเป็นเวลานานที่ได้รับพระพรเหล่านั้น และก็พยายามมีเนิ่นนานแต่ก็ไม่ได้รับ เพราะมัวแต่คิดว่าต้องมีอะไรสักอย่างที่ต้องทำเพื่อตนจะได้คู่ควร(กับพระพรเหล่านั้น) คนเหล่านี้ยังมองอยู่ที่ตัวเอง และไม่เชื่อวางใจในพระเยซูพระผู้ช่วยให้รอด ผู้สามารถช่วยได้อย่างสมบูรณ์ <!--Hebrews 7:25 TNCV--> เราจะต้องไม่คิดว่าเราจะรอดได้ด้วยบุญกิศลของเราเอง พระคริสต์คือความหวังเดียวที่เรามีที่จะได้รับความรอด “เพราะว่านามอื่นซึ่งให้เราทั้งหลายรอดได้นั้น ไม่โปรดให้มีท่ามกลางมนุษย์ทั่วใต้ฟ้า” (กิจการ 4:12) {PP 431.3}

## {PP 431.4}

เมื่อเราไว้วางใจในพระเจ้าอย่างเต็มที่แล้ว เมื่อเราพึ่งพาในคุณงามความดีของพระเยซูพระผู้ช่วยให้รอดผู้ทรงให้อภัยความผิดบาป เราจะได้รับคามช่วยเหลือทั้งหมดที่เราปรารถนา อย่าให้ใครมองที่ตัวเองเสมือนว่าตนมีอำนาจที่จะช่วยตัวเองให้รอดได้ พระเยซูทรงสิ้นพระชนม์เพื่อเราเพราะเราขาดกำลังที่จะช่วยตัวเองให้เรานั่นเอง พระองค์คือความหวังของเรา การพ้นโทษของเรา และความชอบธรรมของเรา เมื่อเราเห็นความบาปของเรา เราไม่ควรท้อถวย หรือกลัวว่าเราไม่มีพระผู้ช่วยให้รอด หรือกลัวว่าพระองค์จะไม่เมตตาเรา เวลานี้แหละพระองค์ทรงเชื้อเชิญเราผู้อ่อนแอช่วยเหลือตัวเองไม่ได้ให้มาหาพระองค์เพื่อจะได้รับความรอด {PP 431.4}

## {PP 432.1}

คนอิสราเอลหลายคนไม่เชื่อว่าทางรักษาที่สวรรค์กำหนดให้นั้นจะเวิร์ค ร่างคนตายและคนใกล้ตายอยู่ล้อมรอบ พวกเขารู้ว่าถ้าพระเจ้าไม่ช่วยจะต้องตายแน่ (แต่กลับ/ถึงกระนั้น มัวแต่รำพันถึงบาดแผล ความเจ็บปวด และความตายที่อยู่แค่เอื้อม จนหมดแรง ตา(ฝ้ามัว/ไร้ชีวิต) ในขณะที่สามารถรับการรักษาในทันที ถ้าเราสำนึกถึง(สิ่งที่เรา/ความ)ขาดแคลน เราไม่ควรใช้กำลังที่เหลืออยู่ในการรำพันถึงสภาพที่ขาดแคลนนั้น ขณะที่เราตระหนักถึงสภาพที่ช่วยเหลือตัวเองไม่ได้ถ้าปราศจากพระคริสต์ เราไม่ควรท้อใจ แต่ควรพึ่งพาในคุณความดีของพระผู้ช่วยให้รอดผู้ทรงสิ้นพระชนม์และทรงเป็นขึ้นจากความตาย จงมองไปและได้ชีวิต พระเยซูทรงสัญญาว่าจะทรงช่วยทุกคนที่มาหาพระองค์ให้ได้รับความรอด ถึงมีคนนับล้านที่ปฏิเสธพระเมตตาของพระองค์แม้ว่าต้องการการรักษา แต่ไม่มีสักคนเดียวที่ไว้วางใจในพระคุณความดีของพระเยซูจะถูกปล่อยให้พินาศ {PP 432.1}

## {PP 432.2}

หลายคนไม่ยอมรับพระคริสต์จนมีคนอธิบายเรื่องความลี้ลับแห่งแผ่นการทรงไถ่อย่างชัดเจน เขาปฏิเสธการมองด้วยความเชื่อ แม้จะเห็นว่าคนนับหมื่นนับแสนได้มองดูที่การสิ้นพระชนม์ของพระคริสต์และได้รับผลดีจากการมองนั้นก็ตาม หลายคนวกวนอยู่ในโลกปราชญา พยายามค้นคว้าเหตุผลและหลักฐานที่จะไม่มีวันพบเจอ ในขณะที่ปฏิเสธหลักฐานที่พระเจ้าทรงประทานให้ คนเหล่านี้ไม่ยอมเดินในแสงสว่างของพระคริสต์ผู้เป็นดวงอาทิตย์แห่งความชอบธรรม<!--Malachi 4:2 THSV)--> จนกระทั่งจะมีคนอธิบายแสงนั้นส่องมาได้อย่างไร ทุกคนที่ดันทุรังตามแผนนี้จะไม่มาถึงความจริง ไม่มีวันที่พระเจ้าจะปิดทุกช่องทางที่คนจะสงสัยได้ พระองค์ทรงให้หลักฐานเพียงพอให้เป็นพื้นฐานรองรับความเชื่อ แต่ถ้าใครไม่รับหลกฐานเหล่านั้นแล้ว ก็จะถูก(ปล่อย/ทิ้งไว้)ให้อยู่ในความมืดต่อไป ถ้าคนที่ถูกงูกัดชะงักด้วยความสงสัยก่อนที่จะมอง เขาก็คงพินาศ ส่วนเราก็มีหน้าที่ให้มองก่อน และการมองด้วยความเชื่อนั้นจจะนำมาซึ่งชีวิต {PP 432.2}
