---
chapter:
  number: 39
  title:
    th: การพิชิตเมืองบาชาน
    en: The Conquest of Bashan
  url:
  basedon: เฉลยธรรมบัญญัติ 2; 3:1–11.
---

## {PP 433.1}(Edited to here)

### เคลื่อนขบวนผ่านชาวอาโมไรต์

หลังจากผ่านทางใต้ของเอโดมแล้วคนอิสราเอลหันไปทางเหนือมุ่งหน้าไปสู่แผ่นดินแห่งพระสัญญาอีกครั้ง การเดินทางต้องผ่านที่ราบสูงและรับลมเย็นจากเนินเขาโดยรอบ ต่างคนต่างชื่นชมกับสภาพที่เปลี่ยนจากหุบเขาอันแห้งแล้งที่ผ่านมา พวกเขาจึงรุดหน้าไปด้วยความหวัง รู้สึกเบาเหวงไปทั้งตัว หลังข้ามห้วยเศเรด พวกเขาเลี่ยงไปทางทิศตะวันออกของดินแดนโมอับ เพราะพระเจ้าตรัสว่า “อย่าไปรบกวนหรือยั่วยุชาวโมอันให้ทำสงคราม เพราะเราจะไม่ยกดินแดนส่วนใดของเขาให้เจ้า เราได้ยกดินแดนอาร์ให้เป็นกรรมสิทธิ์แก่วงศ์วานของโลทแล้ว” (เฉลยธรรมบัญญัติ 2:9 TNCV) และมีคำสั่งในลักษณะเดียวกันเกี่ยวกับคนอัมโมนเพราะเป็นสืบเชื้อสายจากโลทเหมือนกัน {PP 433.1}

## {PP 433.2}

คนอิสราเอลทั้งหมดยังคงรุดหน้าไปทางเหนือ ไม่ช้าก็มาถึงดินแดนของชาวอาโมไรต์ เดิมทีคนอาโมไรต์อาศัยอยู่ทางใต้ของแผ่นดินคานาอัน แต่เมื่อมีจำนวนเพิ่มขึ้นพวกเขาได้ข้ามแม่น้ำจอร์แดนทำสงครามกับคนโมอับจนสามารถยึดพื้นที่ส่วนหนึ่งของโมอับมาเป็นของตน และลงหลักปักฐานที่นั่นโดยไม่มีใครโต้แย้งพื้นที่ครอบครองตั้งแต่แม่น้ำอารโนนจรดแม่น้ำยับบอก ทางที่คนอิสราเอลอยากตัดผ่านไปที่แม่น้ำจอร์แดนต้องผ่านเขตนี้ โมเสสจึงส่งสารที่เป็นมิตร ไปยังสิโหนกษัตริย์ชาวอาโมไรต์ที่เมืองหลวงของท่านว่า “ขอให้เราผ่านดินแดนของท่าน เราจะไปตามทางหลวงโดยไม่ออกไปทางขวาหรือทางซ้าย เราจะจ่ายเงินซื้ออาหารและน้ำจากท่าน ขอเพียงแต่ยอมให้เราเดินผ่าน” (เฉลยธรรมบัญญัติ 2:27–28) คำตอบคือการปฏิเสธอย่างเด็ดขาด มีการระดมกองทัพอาโมไรต์ทั้งหมดเพื่อขัดขวางไม่ให้คนอิสราเอลบุกรุก เมื่อประชาชนเห็นกองทัพอันน่าเกรงขามเช่นนี้ ต่างก็หวั่นวิตกเพราะพวกเขาไม่ได้เตรียมพร้อมที่จะเผชิญหน้ากับกองกำลังที่ติดอาวุธครบคันและได้ฝึกวินัยมาอย่างดี ถ้าพูดถึงทักษะการสู้รบแล้วฝ่ายศัตรูได้เปรียบ และจากมุมมองของมนุษย์แล้ว ดูเหมือนว่าคนอิสราเอลจะถูกทำลายย่อยยับในพริบตาเดียว {PP 433.2}

## {PP 434.1}

แต่โมเสสจับตาอยู่ที่เสาเมฆ และหนุนกำลังใจประชาชนว่าสัญลักษณ์ที่พระเจ้าสถิตยังคงอยู่กับพวกเขา ในขณะเดียวกันก็สั่งให้ทำทุกอย่างที่ทำได้เพื่อเตรียมเข้าสู่สงคราม ฝ่ายศัตรูอยากสู้รบเต็มที่เพราะพวกเขามั่นใจว่าจะสามารถบดขยี้คนอิสราเอลที่ได้เตรียมพร้อมนั้น แต่พระเจ้าผู้เป็นเจ้าของแผ่นดินทั้งสิ้นได้ลั่นวาจาแก่ผู้นำอิสราเอลว่า “พวกเจ้าจงลุกขึ้นเดินทางข้ามลุ่มแม่น้ำอารโนน นี่แน่ะ เราได้มอบสิโหนชาวอาโมไรต์ผู้เป็นกษัตริย์แห่งเฮชโบน และดินแดนของเขาไว้ในมือของเจ้า เจ้าจงเริ่มเข้ายึดครองและสู้รบกับเขา วันนี้เราจะให้ชนชาติทั้งหลายทั่วใต้ฟ้าครั่นคร้ามและกลัวเจ้า เมื่อพวกเขาได้ยินข่าวเรื่องเจ้าก็จะกลัวจนตัวสั่นและลนลานเพราะเจ้า”<!--Deut 2:24–25 THSV--> {PP 434.1}

## {PP 434.2}

### ชาวอาโมไรต์ปฏิเสธความสว่าง

ชนชาติทั้งหลายที่อยู่เขตแดนแผ่นดินคานาอันคงไม่ต้องถูกทำลายถ้าไม่ใช่เพราะพวกเขาท้าพระวจนะของพระเจ้าในการขัดขวางการเดินทางของคนอิสราเอล ที่ผ่านมาพระองค์ทรงพิสูจน์ว่าพระองค์ทรงอดกลั้นพระทัยไว้ช้านาน ทรงเมตตาเอ็นดูแม้แต่ชนชาติที่ไม่นับถือพระองค์ เมื่ออับราฮัมเห็นในนิมิตว่าพงศ์พันธุ์ของท่านคือชนชาติอิสราเอลจะต้องอยู่อย่างคนแปลกถิ่นในดินแดนที่ไม่รู้จักเป็นเวลาสี่ร้อยปี พระเจ้าทรงให้คำมั่นสัญญาว่า “ในชั่วอายุที่สี่ เชื้อสายของเจ้าจะกลับมาที่นี่อีก ด้วยว่าความบาปชั่วของคนอาโมไรต์ยังไม่ครบถ้วน” (ปฐมการล 15:16) ถึงแม้ชาวอาโมไรต์กราบไหว้รูปเคารพและสมควรตายเพราะความต่ำทรามที่ร้ายแรง แต่พระเจ้าทรงไว้ชีวิตพวกเขาถึงสี่ร้อยปี เพื่อให้ประจักษ์ชัดว่าพระองค์คือพระเจ้าที่แท้จริงแต่พระองค์เดียว ผู้ทรงสร้างฟ้าและแผ่นดิน คนอาโมไรต์คุ้นเคยกับการอัศจรรย์ทั้งหลายที่พระองค์ทรงกระทำให้การนำคนอิสราเอลออกจากอียิปต์ พวกเขาได้รับหลักฐานเพียงพอแล้ว สามารถรับรู้ความจริงได้ถ้าเพียงแต่ยอมหันจากการกราบไหว้รูปเคารพและความมักมากในกาม แต่พวกเขาปฏิเสธความสว่างและยึดติดอยู่กับรูปเคารพ {PP 434.2}

## {PP 434.3}

เมื่อพระเจ้าทรงนำพาประชากรของพระองค์มาที่พรมแดนคานาอัน ชนชาติทั้งหลายที่ไม่นับถือพระองค์ได้รับสิ่งยืนยันเพิ่มเติมถึงฤทธานุภาพของพระองค์ พวกเขาเห็นว่าพระเจ้าสถิตอยู่กับคนอิสราเอลในการชนะกษัตริย์เมืองอาราดและในการรักษาผู้ที่ถูกงูกัดอย่างอัศจรรย์ ถึงแม้ว่าจะถูกปฏิเสธไม่ให้ผ่านดินแดนของเอโดม จนเป็นเหตุให้ต้องเดินทางอ้อมเมือง ซึ่งเป็นเส้นทางที่ยาวและลำบากกว่าเพราะไปทางทะเลแดง แต่ตลอดการเดินทางของพวกเขา คนอิสราเอลไม่เคยแสดงเจตนาร้ายต่อคนเอโดม คนโมอับหรือคนอัมโมนแต่อย่างใด ไม่ว่าต่อประชาชนของชนชาติเหล่านั้นหรือต่อทรัพย์สินของพวกเขา เมื่อไปถึงชายแดนของคนอาโมไรต์ คนอิสราเอลขออนุญาตเดินผ่านเท่านั้น โดยสัญญาว่าจะยึดหลักปฏิบัติเดียวกันกับที่ใช้กับชาติอื่นๆ ที่ผ่านมา เมื่อกษัตริย์ของชาวอาโมไรต์ปฏิเสธคำวอนขอที่สุภาพ และระดมกำลังเพื่อต่อสู้คนอิสราเอลนั้น ถ้วยแห่งความบาปของพวกเขาเต็มปริ่ม ถึงเวลาแล้วที่พระเจ้าจะใช้ฤทธิ์อำนาจของพระองค์เพื่อโค่นล้มพวกเขา {PP 434.3}

## {PP 435.1}

คนอิสราเอลข้ามแม่น้ำอารโนน บุกเข้าไปโจมตีศัตรู ฝ่ายกองทัพอิสราเอลได้ชัยชนะ แล้วอาศัยข้อได้เปรียบจากชัยชนะครั้งแรกนั้น ไม่ช้าจึงยึดดินแดนของชาวอาโมไรต์ได้ทั้งหมด จอมทัพขององค์พระผู้เป็นเจ้าคือผู้ที่กำราบปราบปรามศัตรูของพระองค์ ซึ่งพระองค์พร้อมที่จะทำเช่นนั้นมา 38 ปีก่อนหน้านั้นถ้าเพียงแต่คนอิสราเอลได้ไว้วางใจในพระองค์ {PP 435.1}

## {PP 435.2}

กองทัพอิสราเอลยังคงเคลื่อนไปทางเหนือ ด้วยความหวังที่เต็มเปี่ยม กำลังใจที่เต็มล้น ไม่นานนักก็เดินทางมาถึงแผ่นดินที่ทดสอบกำลังใจและความเชื่อในพระเจ้า ข้างหน้าคืออาณาจักรบาชาน มีกำลังแข็งแกร่ง ประชากรหนาแน่น เกลื่อนกลาดด้วยเมืองต่างๆ ที่สร้างด้วยหินขนาดใหญ่ เป็นที่เลื่องลือไปทั่วโลกจนถึงสมัยปัจจุบัน คือ “หัวเมืองทั้งหกสิบแห่ง…มีกำแพงสูง ประตูก็ลงดาลแน่นหนา และ…หมู่บ้านมากมายหลายแห่งซึ่งไม่มีกำแพงล้อมรอบ” (เฉลยธรรมบัญญัติ 3:1–11 TNCV) บานเรือนถูกสร้างขึ้นด้วยก้อนหินสีดำขนาดใหญ่ ก้อนหินเหล่านั้นใหญ่มากจนเป็นไปไม่ได้ที่จะใช้กำลังบุกเข้าไปไม่ว่าจะด้วยกำลังมากเพียงไรก็ตาม ดินแดนนั้นมีทั้งถ้ำ หน้าผา เหวลึก และป้อมหิน ชาวแผ่นดินนั้นสืบตระกูลมาจากชนชาติร่างสูงใหญ่มหึมา ซึ่งพวกเขาตัวใหญ่มาก มีกำลังแข็งแรง เป็นคนเหี้ยมเกรียม จนชนชาติทั้งหลายโดยรอบหวาดหวั่น ส่วนโอก กษัตริย์เมืองบาชาน มีชื่อเสียงว่าเป็นคนตัวใหญ่และกล้าหาญ มากท่ามกลางประชากรที่ร่างยักษ์เหล่านั้น {PP 435.2}

## {PP 435.3}

แม้จะสิ่งเหล่านี้อยู่ข้างหน้า เสาเมฆได้เคลื่อนไปข้างหน้า กองกำลังชาวฮีบรูจึงเดินตามถึงเอเดรอี ที่กษัตริย์โอกผู้ที่ร่างเทียมยักษ์พร้อมพลกำลังรออยู่ โอกเลือกที่รบอย่างชาญฉลาด เมืองเอเดรอีตั้งไว้ที่ราบสูง มีหินแหลมจากภูเขาไฟโดยรอบ ทางขึ้นไปนั้นชันและคับแคบ ยากที่จะขึ้นไปได้ ในกรณีที่พ่ายแพ้ กองกำลังของเขาสามารถไปหลบซ่อนอยู่ตามโขดหินในถิ่นทุรกันดาร ซึ่งคนแปลกถิ่นไม่มีทางที่จะตามได้ {PP 435.3}

## {PP 436.1}

### พิชิตศัตรูผู้แข็งแกร่ง

กษัตริย์เมืองบาชานออกมาที่ราบกว้างพร้อมก้องทัพมหึมา มีความมั่นใจนักว่าจะต้องชนะ กองหนุนนับพันๆ นายถือหอกยืนอยู่ที่ขอบที่ราบสูงร้องท้าทายคนอิสราเอล อยากเข้าประจัญบานเต็มที คนอิสราเอลหลายคนยืนตัวสั่นเมื่อเห็นกษัตริย์โอกผู้มีร่างสูงลิบลิ่วยืนอยู่เหนือกองทัพท่ามกลางกองกำลังทหารร่างใหญ่ ที่ล้อมรอบท่าน และป้อมประการที่ดูเหมือนไม่มีทางที่จะบุกทำลายได้ ซึ่งมีกองหนุนนับพันๆ หมื่นๆ ตั้งมั่นอยู่ แต่โมเสสมีความสุขุมและแน่วแน่ เพราะพระเจ้าตรัสถึงกษัตริย์เมืองบาชานว่า “อย่ากลัวเขาเลย เพราะเราได้มอบเขา และประชาชนทั้งหมดรวมทั้งแผ่นดินของเขาไว้ในมือของเจ้าแล้ว และเจ้าจะทำกับเขาเหมือนอย่างที่ได้ทำกับสิโหนกษัตริย์คนอาโมไรต์ซึ่งอยู่เฮชโบน” {PP 436.1}

## {PP 436.2}

ความเชื่อที่สุขุมของผู้นำช่วยให้ประชาชนเกิดความมั่นใจในพระเจ้า พวกเขามอบทุกสิ่งภายใต้พระหัตถ์อันทรงฤทธิ์ด้วยความไว้วางใจ และพระองค์ไม่ให้เขาผิดหวัง ไม่ว่ารูปร่างคนจะใหญ่โตหรือกำแพงเมืองจะใหญ่สักแค่ไหน กองกำลังถืออาวุธหรือป้อมประการจะเข้มแข็งมากเท่าใดก็ตาม สิ่งเหล่านี้ไม่อาจต้านทานแม่ทัพจอมพลขององค์พระผู้เป็นเจ้าได้ พระเจ้าทรงนำกองทัพ พระองค์ทรงพิชิตข้าศึกและนำชัยชนะเพื่อคนอิสราเอล กษัตริย์ร่างสูงใหญ่มหึมาพร้อมกองทัพของท่านถูกทำลายอย่างราบคาบ ไม่นานนักคนอิสราเอลก็สามารถยึดแผ่นดินนั้นได้ทั้งหมด ฉะนั้นคนไม่ธรรมดาที่ปล่อยตัวทำบาปและประเพณีต่ำทรามเกี่ยวด้วยการไหว้รูปเคารพชนชาตินี้จึงถูกกำจัดออกจากแผ่นดินด้วยประการฉะนี้ {PP 436.2}

## {PP 436.3}

เหตุการณ์พิชิตเมืองกิเลอาดและเมืองบาชานทำให้หลายคนระลึกถึงเหตุร้ายเกือบสี่สิบปีก่อนหน้านั้นที่คาเดชที่ทำให้คนอิสราเอลต้องวนเวียนอยู่ในทะเลทรายอย่างยาวนาน พวกเขาเห็นว่าคำรายงานของคณะผู้สอดแนมเรื่องแผ่นดินแห่งพระสัญญานั้นเป็นความจริงอยู่ส่วนมาก บรรดาหัวเมืองใหญ่ มีกำแพง มีคนร่างใหญ่โตอาศัยในนั้น ซึ่งเมื่อเทียบกับคนเหล่านั้นแล้วชาวฮีบรูเหมือนคนแคระ คราวนี้พวกเขาเห็นว่าความผิดพลาดอันร้ายแรงของคนรุ่นนั้นคือการไม่ไว้วางใจในฤทธิ์อำนาจของพระเจ้า นี่เป็นสิ่งเดียวที่กีดกันไม่ให้พวกเขาได้เข้าไปในดินแดนที่ดีงามนั้น {PP 436.3}

## {PP 436.4}

ครั้งแรกในการเตรียมตัวเข้าแผ่นดินคานาอันง่ายกว่าครั้งหลังมาก พระเจ้าทรงสัญญาว่าถ้าคนของพระองค์เชื่อฟังพระสุรเสียงของพระองค์ พระองค์จะเสด็จไปข้างหน้าและต่อสู้เพื่อพวกเขา มิหนำซ้ำพระองค์จะส่งตัวต่อเพื่อขับไล่ชาวแผ่นดินนั้นให้ออกไป ในคราวนั้นชนชาติทั้งหลายยังไม่ได้ระวังตัว มีการเตรียมตัวต่อต้านคนอิสราเอลน้อย แต่คราวนี้เมื่อพระเจ้าสั่งให้คนอิสราเอลเดินหน้า มีศัตรูที่ตื่นตัวและมีกำลังเข้มแข็งรออยู่ ต้องสู้รบกับกองทัพใหญ่ที่ฝึกฝนมาอย่างดีเพื่อต้านทานการบุกรุก {PP 436.4}

## {PP 437.1}

ในการพิชิตโอกและสิโหนประชาชนถูกทดสอบในเรื่องเดียวกันที่คนรุ่นก่อนแพ้ไม่เป็นท่า แต่รอบนี้การทดลองหนักกว่ามาก รอบแรกพระเจ้าทรงบัญชาให้เคลื่อนไปข้างหน้า แต่คนรุ่นนั้นปฏิเสธไม่ยอมเคลื่อนทัพแม้ได้รับพระบัญชาในพระนามของพระเจ้าก็ตาม ฉะนั้นมาถึงคราวนี้จึงมีอุปสรรคเพิ่มขึ้นเป็นอย่างมาก ในสมัยของเขาพระเจ้ายังคงทดสอบคนของพระองค์ด้วยวิธีนี้ ถ้าพวกเขาพ่ายแพ้ พระองค์ก็จะนำพวกเขาให้เผชิญหน้ากับการทดสอบนั้นอีก แต่รอบสองนี้จะประชิดตัวและหนักกว่ารอบแรก กระบวนการนี้คงดำเนินต่อเนื่องไปจนกว่าเขาจะผ่านการทดสอบ หรือถ้ายังดื้อรั้นต่อไปพระองค์ก็ถอดถอนแสงสว่างออกไปและปล่อยให้เขาตกอยู่ในความมืดมิด {PP 437.1}

## {PP 437.2}

บัดนี้ชาวฮีบรูระลึกถึงครั้งก่อนที่พวกเขาออกไปสู้รบแม้ว่าพระเจ้าทรงห้ามไว้ก็ตาม คราวนั้นพวกเขาพ่ายแพ้อย่างราบคาบ มีคนล้มตายนับพัน พวกเขาดั้นด้นออกไปโดยไม่มีโมเสสผู้นำที่พระเจ้าทรงแต่งตั้งไปด้วย ไม่มีเสาเมฆอันเป็นสัญลักษณ์ว่าพระเจ้าสถิตอยู่ด้วยนำหน้าไป ไม่มีหีบพันธสัญญา แต่รอบนี้มีโมเสสอยู่ด้วย คอยหนุนน้ำใจด้วยถ้อยคำแห่งความหวังและความเชื่อ พระบุตรของพระเจ้าทรงนำหน้าโดยมีเสาเมฆห่อหุ้มพระองค์ไว้ และมีหีบพันธสัญญาไปด้วยกัน ประสบการณ์ของคนอิสราเอลในเรื่องนี้เป็นบทเรียนสำหรับเรา พระเจ้าผู้ทรงฤทธิ์แห่งอิสราเอลเป็นพระเจ้าของเรา เราสามารถไว้วางใจในพระองค์ได้ และถ้าเราเชื่อฟังตามกฎเกณฑ์ของพระองค์ พระองค์จะทรงช่วยเหลือเราจนเห็นได้ชัดดังที่พระองค์ทรงช่วยคนของพระองค์ในสมัยโบราณ ทุกคนที่พยายามทำตามหน้าที่จะถูกทดลองให้สงสัยและทิ้งความเชื่อ บางครั้งจะมีอุปสรรคที่ดูเหมือนจะข้ามไปไม่ได้ทำให้คนที่ยอมท้อถอดใจ แต่พระเจ้าตรัสกับคนเช่นนี้ว่า จงรุกไปข้างหน้า จงทำหน้าที่ไม่ว่าจะต้องแลกด้วยสิ่งใดก็ตาม ความยากลำบากที่ดูเหมือนจะเอาชนะไม่ได้ และปัญหาที่ทำให้หวาดหวั่นจะอันตรธานไปเมื่อก้าวเดินไปข้างหน้าในหนทางแห่งการเชื่อฟัง โดยถ่อมตัวลงไว้วางใจในพระเจ้า {PP 437.2}
