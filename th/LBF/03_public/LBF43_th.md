---
chapter:
  number: 43
  title:
    th: ความผิดพลาด
    en: Making Mistakes
  url: https://egwwritings.org/read?panels=p1518.1609
  original: Waggoner--PT 2/8/1894
---

การที่พระเจ้าสถิตอยู่ในเรา เหมือนที่พระองค์สถิตอยู่ในทุกคนที่เชื่อวางใจในพระนามของพระเยซูนั้น ไม่ได้หมายความว่าความอ่อนแอของความเป็นมนุษย์จะไม่ปรากฏในชีวิตของเรา การวางใจในพระนามของพระองค์ช่วยเราให้ดำเนินชีวิตที่ปราศจากความบาป แต่ไม่ได้ช่วยเราให้พ้นจากความผิดพลาดของมนุษย์ผู้มีข้อจำกัดในด้านวิสัยทัศน์และวิจารณญาณ ความล้ำลึกของข่าวประเสริฐคือพระเจ้าสถิตในเรา คือฤทธานุภาพของพระเจ้าแสดงออกถึงความชอบธรรมในชีวิต ในขณะที่ความอ่อนแอของเนื้อหนังก็ปรากฏให้เห็น ฝ่ายหนึ่งขัดแย้งกับอีกฝ่ายหนึ่ง และด้วยความขัดแย้งนี้ เราจึงเห็นแล้วว่าชีวิตไม่ใช่ของเรา แต่เป็นของพระเจ้า ซึ่งพระเกียรติและพระสิริสมควรเป็นของพระองค์แต่ผู้เดียว {LBF 135.1}
